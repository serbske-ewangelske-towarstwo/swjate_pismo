Bože ſaſtaranje.
(139. 140.) Pſalmy.
Modlitwa 755
3. Ja khodźu abo ležu, wobßahaſch
ty mje a wěſch wſchitke moje pucźe.
4. Pſchetož prjedy dyžli ßłowo na
mój jaſyk pſchińdźe, hlaj, Knježe,
wěſch ty to wſchitko.
5. Ty ſhotujeſch, ſchtož ja prjedy
a potom cžinju, a dźeržiſch ßwoju
ruku nade mnu. 2 Mójſ. 33, 22.
6. Tajke póſnacźe je mi jara
dźiwne a wyßoke, ja njemóžu k nje⸗
mu doßahnucź.
7. Hdźe ja póńdu pſched twojim
Duchom? A hdźe dyrbju ja cźek⸗
nucź pſched twojim woblicžom?
Kn. mudr. 1, 7.
8. Hdy bych ja ſtpił do njebjeß,
ßy ty tam; a hdy bych ßebi poßłał
do hele, hlaj, ßy ty tež tam.
Amos 9, 2.
9. Woſmu⸗li ja ßebi kſchidła rań⸗
ſchich ſerow, ſo bych bydlił pſchi
najdalſchim morju;
10. Dha by wſchak mje twoja
ruka tam wjedła a twoja prawiza
mje dźeržała.
11. Rjeknu⸗li ja: Njech mje cźěm⸗
noſcź pſchikryje; dha tež nóz je
ßwětła wokoło mje. Hiob. 34, 22.
12. Pſchetož tež cźěmnoſcź njecžini
cźěmne pſched tobu a nóz ßwěcźi
ßo jako dźeń. Cźma je runje jako
ßwětło.)
13. Sawěſcźe, ty maſch moje jěr⸗
chenje w ßwojej mozy; ty běſche
nade mnu w macźeŕnym žiwocźe.
14. Ja ßo tebi teho dla dźakuju,
ſo ja dźiwnje ßym ſcžinjeny; dźiwne
ßu twoje ſkutki, a to moja duſcha
derje ſnaje. Hiob. 10, 8 x.
15. Moje koſcźe njeběchu pſched
tobu potajene, jako ja w potajnym
ſcžinjeny běch, jako pſchihotowany
běch w najhłubſchich měſtach ſemje.
16. Twojej wocži ſtej widźiłej tón
njedokonjany płód mojeho cźěła; a
běchu wſchitke dny do twojich kni⸗
how ſapißane, kotrež bycź dyrbjachu,
a tych ßamych hiſchcźe žadyn tudy
njeběſche.
17. Ale kak drohe ßu pſchede mnu,
Božo, twoje myßle, a kak je jich tak
jara wjele! Pſ. 92, 6.
18. Hdy bych ja te ßame rachno⸗
wał, dha by jich wjazy było, dyžli
pěſka. Hdyž ja wozucźu, ßym ja
hiſchcźe pſchi tebi.
19. O Božo, ſo by ty morił bjes⸗
bóžnych; a ſo bychu krwawnizy wote
mnje wotſtupili!
20. Pſchetož woni hroſnje wot
tebje rycža, a twoji njepſchecźeljo
poſběhaju ßo podarmo.
21. Ja hidźu wſchak, Knježe, tych,
kotſiž tebje hidźa; a mjerſy mje na
nich, ſo woni pſchecźiwo tebi poſta⸗
waju. Pſ. 101, 3.
22. Ja hidźu jich woprawdźe; teho
dla ßu woni moji njepſchecźeljo.
23. Wobhoń mje, Božo, a póſnaj
moju wutrobu; ſpytaj mje a póſnaj
moje myßle. Scht. 1.
24. A hladaj, hacž ja na ſłym
pucźu ßym; a pſchewodź mje po
wěcžnym pucźu.
140. pſalm.
Modlitwa wo wumoženje wot potajnych a
ſjawnych njepſchecźelow.
1. Pſalm Davitowy k ſaſpěwanju.
2. Wumož mje, Knježe, wot ſłych
ludźi; ſwarnuj mje pſched ſłóſtni⸗
kami,
3. Kotſiž ßu ſłe ſamyßlili w ßwo⸗
jich wutrobach a wſchědnje wójnu
ſapocžnu.
4. Woni wótſja ßwój jaſyk, jako
had; hadowy jěd je pod jich hubo⸗
maj. Sela.
5. Sakhowaj mje, Knježe, pſched
ruku bjesbóžnych; ſdźerž mje pſched
ſłóſtnikami, kotſiž moje nohi myßla
podraſycź.
6. Hordźi ßu mi koßydła potajnje
powlakli a roscźahnu ſwjaſki, ſo
bychu mi ßycźe byłe, a powlaku te
ßycźe na mnje pſchi pucźu. Sela.
7. Ja pak praju k temu Knjeſej:
Ty ßy mój Bóh; Knježe, ſroſy tón
hłóß mojich pokornych modlitwow.
48"
