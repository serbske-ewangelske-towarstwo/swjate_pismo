 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001587.tif.large.jpg 
%----------------------------------------------------------- 

%----------------------------------- 

kapitl((List swj. japoštoła Pawoła na Ephefizkich.))

staw((Prěni staw.))

detail((Dźakowanje za duchowne dobroty Bože; załožk hnadneho wuzwolenja; modlenje wo pšizporjenje wěry.))
 
%----------------------------------- 

1. Pawoł, japoštoł Jezom Chrysta přez Božu wolu, tym swjatym we Ephezu a wěrnym w Chrystusu Jezusu: ref((2 Kor. 1, 1: 1 Kor.1, 2.))
 
2. Hnada budź z wami a měr wot Boha, našeho Wótca, a teho Knjeza Jezom Chrysta. ref((Rom. 1, 7.))

detail((Epistola na 5. njedźelu po třoch kralach.))
 
3. [Chwaleny budź Bóh a tón Wótc našeho Knjeza Jezom Chrysta, kiž nas požohnował je ze wšěm duchomnym pożohnowanjom w njebjezkich (wěcach) přez Chrystusa; ref((1 Pětr. 1, 3.))

4. Kaž nas wuzwolił je přez teho sameho, prjedy dyžli teho swěta grunt załoženy bě, zo bychmy my swjeći byli a bjez poroka před nim w lubosći; ref((Jan. 15, 16.))
 
5. A je nas sebi prjedy wustajił k dźěćatztwu přez Jezom Chrysta, po dobrym zpodobanju swojeje wole, ref((Rom. 8, 1b.))
 
6. K chwalbje swojeje krasneje hnady, přez kotruž wón nas je zpodobnych sčinił w tym lubowanyml; ref((Mat. 3, 17.))
 
7. Na kotrymž my mamy to wumoženje přez jeho krej, tych hrěchow wodaće, po tym bohatztwje jeho hnady, ref((Jap. zk. 20, 28.))
 
8. Kotraž so nam bohaće je doztała přez wšelki rozum a mudrosć; 

9. A je nam k wědźenju dał tu potajnozć swojeje wole po swojim dobrym zpodobanju, kotrež wón běše wustajił sam při sebi, ref((Kol. 1, 26.)) 

10. So by prědowane było, jako tón čas bě dopjelnjeny, tak zo bychu wšitke wěcy na jene zhromadźene byłe w Chrystusu, wšitko, štož na njebjesach a štož na zemi je, přez njeho sameho; ref((Gal. 4, 4.)) 

11. Přez kotrehož my tež k temu herbztwu smy pšipušćeni, kiž my smy prjedy wuztajeni, po tym naztajenju teho, kiž wšitke wěcy čini po radźe swojeje wole, ref((Jap. zk. 26, 18.)) 

12. Tak zo bychmy něšto byli k chwalbje jeho krasnosće, kiž my smy prjedy nadźiju měli w Chrystusu; ref((Gal. 3, 23. 25.))
 
13. Přez kotrehož tež wy sće słyšeli to słowo teje prawdy, to je to ewangelion wot wašeje zbóžnozće; přez kotrehož wy tež, jako wy wěrješće, zazyglowani sće z tym swjatym Duchom teho slubjenja, ref((St. 4, 30.))
 
14. Kiž je zawdawk našeho herbztwa na naše wumoženje, zo bychmy sami jeho byli k chwalbje jeho česće. ref((2 Kor. 1, 22.))

%----------------------------------- 

detail((Epistola na 2. swjedźeń swjatkow.))

%----------------------------------- 
 
15. [Teho dla tež ja, hdyž słyšał sym wot teje wěry, kotruž wy maće na teho Knjeza Jezusa a wot wašeje lubosće k wšitkim swjatym, ref((Kol. 1, 4.)) 

16. Njepšeztawam so za was dźakować a spominam na was w mojej modlitwje, 

17. So by Bóh našeho Knjeza Jezom Chrysta, tón Wótc teje česće, wam dał ducha teho rozuma a zjewjenja, k swojemu samemu póznaću, 

18. A rosswětlenej woči wašeje mysle, zo byšće wy póznali, kotra ta nadźija je wašeho powołanja, a kotre je to bohatstwo jeho krasneho herbztwa za swojich swjatych, ref((2 Kor. 4, 4.)) 

19. Tež kotra je ta jeho přez měru wulka móc přećiwo nam, kiž my wěrimy, po tym dokonjenju jeho mózneje sylnozće. ref((1 gor. 2, 5.))
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001588.tif.large.jpg 
%----------------------------------------------------------- 

%----------------------------------- 

detail((Epistola na Bože spěće.))

%----------------------------------- 

20. [Bóh je móznu sylnozć wopokazał na Chrystusu, jako jeho je wot morwych horje zbudźił a jeho sadźił na swoju prawicu w njebjesach, ref((Jap. zk. 3, 15.)) 

21. Wyše wšitke fěršćinztwa, krasnosće, mocy, knjejztwa a na wšitko, štož mjeno ma a mjenowane budźe, nic jeno na tym swěće, ale tež w přichodnym; 

22. A je wšitko pod jeho nohi podał a jeho postajił za hłowu na wšitko tej cyrkwi, ref((Ps. 8, 7. 8.))
 
23. Kotraž jeho ćěło je a dopjelnozć teho, kiž wšitko we wšitkich napjelni.] ref((Rom. 12, 5.))

%----------------------------------- 

staw((2. Staw.))

detail((Hubjenozć čłowjeka zwonkach Chrystusa, a zbóžne žiwjenje w Chrystusu.))

%----------------------------------- 

1. A tež was je wón horje zbudźił z Khryztusom, jako wy morwi běšće přez přestupjenje a přez hrěchi, ref((Kol. 2, 13.))
 
2. W kotrychž wy něhdy sće chodźili po wašnju teho swěta a po fěršće, kotryž na wětře knježi; to je po tym duchu, kotryž nětk swoje činjenje ma w dźěćoch teje njewěry, ref((Tit. 3, 3.)) 

3. Bjez kotrymiž tež my wšitcy něhdy khodźachmy w žadosćach našeho ćěła a činjachmy to, štož so spodobaše ćěłu a myslam, a běchmy z pširodźenja dźěći teho hněwa, runje jako tež ći druzy. ref((Kol: 3, 7.))

%----------------------------------- 

detail((Epistola na njedźelu Exaudi.))

%----------------------------------- 
4. Ale Bóh, kiž je bohaty na smilnozći, swojeje wulkeje miłosće dla, z kotrejž wón nas je lubował, ref((St. 1, 7.)) 

5. Jako my morwi běchmy w hrěchach, je nas z Khryztusom žiwych sčinił (přetož z hnadu sće wy zbóžni sčinjeni); ref((Rom. 5, 6 x.)) 

6. Tež je nas z nim zbudźił a sobu z nim na njebjeske sadźił w Chrystusu Jezusu, ref((2 Kor. 4, 14.)) 

7. Tak zo by wón wopokazał w pšichodnych časach to přez měru wulke bohatstwo swojeje hnady, ze swojeje dobroćiwozće, kotruž wón nad nami zjewi w Chrystusu Jezusu. 

8. Přetož z hnady sće wy zbóžni sčinjeni přez wěru (a to njeje wot was: Boži dar to je); ref((Gal. 2, 16.)) 

9. Nic ze skutkow, zo by so nichtó njekhwalił. 

10. Přetož my smy jeho skutk, ztworjeni w Chrystusu Jezusu k dobrym skutkam, na kotrež Bóh nas prjedy je zhotował, zo bychmy w nich chodźili. ref((Ps. 100,3. Tit. 2, 11.)) 

11. Teho dla zpomńće na to, zo wy, kiž wy něhdy sće póhanjo byli po ćěle a njewobrězk mjenowani běšće wot tych, kiž su mjenowani to wobrězanje po ćěle, kotrež so z ruku stanje, ref((St. 5, 8. 1 Kor. 12, 2.)) 

12. So wy w tamnym času sće bjez Chrystusa byli, cuzy a wotdźěleni wot Israelskeho měšćanztwa, tež cuzy wot tych zakonjow teho sluba; a njeměješće žaneje nadźije a běšće bjez Boha na swěće; ref((Neh. 2, 20. Rom. 9, 4.)) 

13. Nětk pak sće wy w Chrystusu Jezusu, kiž něhdy dalozy sće byli, blizzy sčinjeni přez tu krej Chrystusowu. 

14. Přetož wón je naš měr, kiž wot wobeju je jene sčinił a je wotłamał płót, kotryž srjedźa běše, a přez swoje ćěło preč wzał to njepšećelztwo, ref((Jez. 9, 6. Jap. zk. 10, 36.)) 

15. To je, wón je tón zakoń tych kaznjow, kiž wosebne wučby měješe, zahubił, zo tajke wučby wjazy njepłaća; zo by tak wot dweju (wot Žida a wot póhana) jeneho noweho čłowjeka (abo křesćana) sam přez so stworił a měr sčinił; ref((Kol. 2, 14.))
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001589.tif.large.jpg 
%----------------------------------------------------------- 

16. A zo by wón wobeju w jednym ćěle z Bohom zjednał, přez tón křiž, na kotrymž wón sam přez so to njepšećelztwo je morił; ref((Kol. 1, 20.)) 

17. A je přišoł a měr připowědał přez to ewangelion tak derje wam, kiž wy daloko běšće, jako tež tym, kotřiž blisko běchu; 

18. Přetož přez njeho mój wobaj dwaj mamój w jednym duchu pšiztup k temu Wótcu. ref((Jan. 14, 6.))

%----------------------------------- 

detail((Epistola na swjatočničku.))

%----------------------------------- 

19. [Dha teho dla wy nětk njejsće wjazy hozćo a podróžnizy, ale běrgarjo z tymi swjatymi a Boži domjacy, ref((Phil. 3, 20. Hebr. 12, 22. 23.)) 

20. Natwarjeni na grunt tych japoštołow a profetow, hdźež Jezus Chrystus sam róžkny kamjeń je, 

21. Na kotrymž to cyłe twarjenje hromadu zwjazane rozće k swjatemu templu w tym Knjezu, ref((St. 4, 16.)) 

22. Na kotrymž tež wy sobu ztwarjeni sće k Božemu wobydlenju w tym Duchu.] ref((1 Pětr. 2, 5.)) 

%----------------------------------- 

staw((3. Staw.))

detail((Chwalba prědaŕzkeho zaztojńztwa, jako pomozneje wěcy wobroćenja.))

%----------------------------------- 

1. Teho dla ja, Pawoł, kiž sym jaty Chrystusowy Jezusowy za was pohanow, ref((Jap. zk. 21, 33. Phil. 1, 7.)) 

2. Dokelž sće słyšeli wot teho zaztojńztwa teje hnady Božeje, kotrež mi waše dla date je, ref((Jap. zk. 9, 15.)) 

3. So mi přez Bože zjewjenje je k wědźenju sčinjene to potajnztwo, kaž ja wam prjedy z krótkim sym pisał, 

4. S kotrehož, hdyž jo lazujeće, wy zrozumić móžeće moju wědomnozć w tym Chrystusowym potajnztwje, ref((Kol. 4, 3.)) 

5. Kotrež w zachodnym času njeje zjewjene było tym čłoróskim dźěćom, jako nětko je zjewjene jeho swjatym japoštołam a profetam přez Ducha; 

6. To je, zo póhanjo su sobuherbojo a jene ćěło, tež runje dostojni jeho sluba w Chrystusu, přez to ewangelion, ref((Gal. 3, 28. 29.)) 

7. Kotrehož ja sym słužomnik postajeny po darje teje hnady Božeje, kiž mi data je po zamóženju jeho mocy; ref((Rom. 1, 5.)) 

8. Mi, temu najnižšemu bjez wšitkimi swjatymi, je data ta hnada, zo bych bjez tymi pohanami připowědał to njedowuslědźene bohatstwo Chrystusowe; ref((1 Kor. 15, 9. 10. Jap. zk. 9, 15. Gal. 1, 16.)) 

9. A zo bych rosswěćił wšitkich, što to je to rune doztaće teho potajnstwa, kotrež wot spočatka teho swěta hew je potajene było w Bosy, kiž wšitke wěcy je stworił přez Jezom Chrysta, ref((Jap. zk. 26, 188. Rom. 16, 25.)) 

10. Tak zo by nětko wědomna była zčinjena tym fěršćinztwam a knjejztwam na njebjesach přez cyrkej ta wšelka mudrosć Boža, ref((1 Pětr. 1, 12.)) 

11. Po tym wěčnym poztajenju, kotrež wón je sčinił w Chrystusu Jezusu, našim Knjezu, 

12. Přez kotrehož my mamy tu chrobłosć a tón pšiztup z cyłeje nadźije přez wěru do njeho. ref((Jan. 14, 6.)) 

13. Dha prošu ja, zo by so wam njewoztudźiło w mojich žałozćach, kotrež ja za was ćerpju, dokelž to waša česć je. ref((1 Thes. 3, 3.)) 

%----------------------------------- 

detail((Epistola na 16. njedźelu po swj. Trojicy.))

%----------------------------------- 

14. [Teho dla zhibuju ja swoje kolena k Wótcu našeho Knjeza Jezom Chrysta, 

15. Kiž tón prawy Wóćez je nade wšitkimi, kotrymž dźěći rěkaju w njebjesach a na zemi, 

16. So by wón wam dał po tym bohatztwje swojeje krasnosće, zo byšće přez jeho Ducha na znutsknym čłowjeku so z mozu posylnili, ref((St. 6, 10.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001590.tif.large.jpg 
%----------------------------------------------------------- 

17. Tak zo by Chrystus přez wěru bydlił we wašich wutrobach, wy pak w lubosći zakorjenjeni a załoženi byli; 

18. Zo byšće zapřijeć móhli ze wšěmi swjatymi, kotra je ta šěrokozć a dołhozć a wysokozć a hłubokosć; ref((Hiob. 11, 8. 9.)) 

19. Tež póznali, *zo Chrystusa lubować wjele lěpje je, dyžli wšitko wjedźić, zo byšće napjelnjeni byli ze wšej Božej połnozću. * (abo: Chrystusowu lubosć, kotraž wšak wšitke póznaće přetrjechi). 

20. Temu pak, kiž přez měru činić móže pře wšitko, štož prosymy abo myslimy, po tej mocy, kotraž we nas mócna je, ref((Rom. 16, 25.)) 

21. Temu budź česć w tej zyrkwinej gmejnje, kotraž w Khryztu Jezusu je, kóždy čas, wot wěčnosće hač do wěčnosće. Hamjen.] ref((Rom. 186, 27.)) 

%----------------------------------- 

staw((4. Staw.))

detail((Napominanje k bohabojozći a k jednoće, wužitneho horjeztpića Chrystusoweho dla, a zo so dyrbja hrěchow a złózćow hladać.))

detail((Epistola na 17. njedźelu po swj. Trojicy.))

%----------------------------------- 

1. [Teho dla napominam was ja jaty w tym Knjezu, zo byšće chodźili, kaž so hodźi po tym powołanju, z kotrymž powołani sće, ref((Jap. zk. 21, 33.)) 

2. Se wšej ponižnozću a ćichej myslu, ze zćeŕpnozću, a znjezće jedyn druheho w lubosći; ref((Kol. 3, 12.)) 

3. A hladajće swěru na to, zo byšće jednotu teho ducha zdźerželi, přez zwjazk teho měra; 

4. Jene ćěło a jedyn duch, jako wy tež powołani sće na jenu nadźiju wašeho powołanja; ref((Rom. 12, 5. Jan. 14, 23.)) 

5. Jedyn Knjez, jena wěra, jena křćenica; ref((5 Mójz. 6, 4. 1 Kor. 8, 4. 6.)) 

6. Jedyn Bóh a Wóćez wšitkich, kiž je wyše wšitkich a přez wšitkich a we was wšitkich.] ref((Mal. 2, 10. 1 Kor. 12, 6.)) 

7. Kóždemu pak bjez nami je hnada data po tej měrje Chrystusoweho dara. ref((1 Kor. 12, 11.)) 

8. Teho dla praji wón: Wón je horjeztpił do wysokosće a je jastwo jate wjedł a ludźom dary dawał. ref((Ps. 68, 19.)) 

9. So pak je horjeztpił, što to je, chiba zo wón tež je dele stupił do najzpódnišich městow teje zemje? 

10. Tón, kiž je dele stupił, je tež tón samy, kiž je horjeztpił wyše wšitkich njebjesow, zo by wšitko napjelnił. 

11. A wón je někotrych dał k japoštołam, někotrych pak k profetam, někotrych k evangeliztam, někotrych pak k paztyrjam a k wučerjam, ref((1 Kor. 12, 28. Jap. zk. 11, 27.)) 

12. So bychu so ći swjeći porjedźili na dźěło teho hamta, přez kotryž Chrystusowe ćěło by natwarjene było; 

13. Hač my wšitcy dóńdźemy k jenakej wěrje a póznaću teho Syna Božeho, a dokonjany muž budźemy po tej měrje tych dopjelnjenych lětow Chrystusowych; ref((St. 3, 18. 19.)) 

14. So bychmy wjazy dźěći njebyli a so njedali tam a sem khabłać a wokoło hnać wot kóždeho wětra teje wučby, přez tych ludźi šibałztwo a lesnosć, z kotrejž na nas łakaju, zo bychu nas zawjedli. ref((1 Kor. 14, 20.)) 

15. Budźmy pak prawje swěrni na lubosći a rozćmy we wšitkim na tym, kiž ta hłowa je, to je Chrystus; ref((St. 5, 23.)) 

16. Na kotrymž to cyłe ćěło, přistojnje złožene a zanknjene na wšěch stawach, přez jene zhibadło temu druhemu k pomocy přińdźe, |z rukomaj něšto dobre, zo by dapo zamóženju, kotrež w kóždym zhibadle je po swojej měrje a čini, zo ćěło rozće a so samo twari, a to wšitko w lubosći. ref((Rom. 12, 5. 1 Kor. 12, 12.))
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001591.tif.large.jpg 
%----------------------------------------------------------- 

17. To praju ja teho dla a swědču w tym Knjezu, zo njebyšće wy wjazy tak chodźili, kaž ći druzy póhanjo chodźa, po kničomnozći swojeje mysle, ref((Rom. 1, 21.)) 

18. Kotrychž rozum je zaćmity, a su wotdźěleni wot Božeho žiwjenja přez tu njewědomnozć, kotraž w nich je, přez zaslepjenje jich wutroby; ref((St. 2, 12. 1 Thes. 4, 5.)) 

19. Kiž su ztwjerdnjeni a su so podali na njepózćiwozć a ćěrja wšelku nječiztozć a lakomnozć. ref((Rom. 1, 24. 26.)) 

20. Wy pak njejsće Chrystusa tak nawukli; 

21. Jeli zo jeno wot njeho sće słyšeli a w nim sće wučeni, kak w Jezusu ta prawda je. 

%----------------------------------- 

detail((Epistola na 19. njedźelu po swj. Trojicy.))

%----------------------------------- 

22. [Dha wotpołožće po prěńšim wašnju teho stareho čłowjeka, kiž přez jebate lóšty so skazy; ref((Rom. 6, 6. Kol. 3, 8. 1 Pětr. 2, 1.)) 

23. Wobnorbće so pak w duchu swojeje mysle, Rom. 12, 2. Kol. 3, 10. 

24. A woblečće so teho noweho čłowjeka, kotryž po Bosy ztworjeny je we wěrnej prawdosći a swjatosći. ref((1 Mójz. 1, 26. 27.)) 

25. Teho dla wotkładźće łžu a ryčće wěrnosć, kóždy ze swojim bližšim, dokelž my stawy smy bjez sobu. ref((Kol. 3, 9. Rom. 12, 5.)) 

26. Hněwaće-li wy so, dha njehrěšće. šim hněwje zakhadźeć. ref((Ps. 4, 5. Jak. 1, 19.)) 

27. Njedajće tež města temu, kiž hani. ref((1 Pětr. 5, 9. Jak. 4, 7.)) 

28. Štóž kranył je, tón njekrań wjazy; ale njech so prózuje a dźěła Njedajće słóncu na wa| wać měł potrjebnemu.] ref((1 Thes. 4, 11.)) 

29. Njedajće žanej zhniłej rěči z wašeho erta won hić, ale kotraž dobra je k polěpšenju, hdźež trjeba je, zo by lubozna była k słyšenju. ref((Kol. 3, 16. 17.)) 

30. A njezrudźće teho swjateho Božeho Ducha, z kotrymž wy sće zazyglowani na dźeń teho wumoženja. 

31. Wšitka hóŕkozć a surowosć a hněw a hawtowanje a złe ryčenje budź daloko wot was, ze wšitkej złósću; ref((Kol. 3, 8.)) 

32. Budźće pak jedyn přećiwo druhemu dobroćiwi, miłosćiwi, a wodajće sebi, jako tež wam Bóh w Chrystusu je wodawał. ref((Phil. 2, 1. Kol. 3, 12.)) 

%----------------------------------- 

staw((5. Staw.))

detail((Napominanje k swjatemu žiwjenju; wučba za mandźelzkich, mužow a žony.))

detail((Epistola na njedźelu Oculi.))

%----------------------------------- 

1. [Čińće teho dla po Bosy, jako lube dźěći, 

2. A khodźće w lubosći, jako tež Chrystus nas je lubował a je so sam za nas podał za dar a wopor, Bohu k słódkemu wonjenju. ref((Mark. 12, 31.)) 

3. Kurwarstwo pak a wša nječiztozć abo lakomztwo njedyrbi tež bjez wami mjenowane być, jako so swjatym słuša; ref((Kol. 3, 5.)) 

4. Tež nic njehorne słowa a nabłazne ryče abo žorty, kiž wam njepšizteja, ale wjele wjazy dźakowanje. ref((St. 4, 29.)) 

5. Přetož to dyrbiće wy wjedźić, zo žadyn kurwaŕ abo nječisty abo lakomny, kotryž je pšibóžnik, nima herbztwa na Chrystusowym a Božim kralestwje. 

6. Njedajće so nikomu zawjezć z prózdnymi ryčemi; přetož tych wěcow dla přińdźe hněw Boži na dźěći teje njewěry. ref((Mat. 24, 4. Mark. 13, 5. Luk. 21, 8. 1Kór. 15, 33. 2 Thes. 2, 3.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001592.tif.large.jpg 
%----------------------------------------------------------- 

7. Teho dla njebudźće jich towaŕšojo. 

8. Přetož wy běšće prjedy ćěmnosć, nětk pak sće swětłosć w tym Knjezu. Khodźće jako dźěći teho swětła. ref((1 Pětr. 2, 9. Jan. 12, 36.)) 

9. Teho ducha płód so wopokazuje we wšej dobroće a prawdosći a wěrnosći.] 

10. Tež zpytajće, što by temu Knjezej spodobne było; ref((Rom. 12, 2.)) 

11. A njemějće ničo činić z tymi njepłódnymi skutkami teje ćmy, ale swaŕće wjele bóle na nje. ref((2 Kor. 6, 14. 2 Thes. 3, 14.)) 

12. Přetož štož so skradźu wot nich stanje, to je tež hroznje prajić. 

13. To wšitko pak budźe zjawne, hdyž budźe wot swětła dowjedźene. Přetož wšitko, štož budźe zjawne, to je swětło. 

14. Teho dla praji wón: Wozuć, kiž ty spiš, a stawaj wot morwych, dha budźe će Chrystus rozswětlić. ref((Jez. 60, 1.)) 

15. Dha hladajće, kak byšće rozumnje chodźili, nic jako ći njemudri, ale jako ći mudri; ref((Mat. 10, 16.)) 

16. A wukupće sebi sprawny čas, přetož tón čas je zły. ref((Rom. 12, 11. Kol. 4, 5.)) 

17. Teho dla njebudźće njerozomni, ale rozumni na to, što by była teho Knjeza wola. ref((Rom. 12, 2. 1 Thes. 4, 3.)) 

18. A njewopijće so wina, z kotrehož njezdobne wašnje přińdźe; ale budźće połni ducha, ref((Luk. 21, 34.)) 

19. A ryčće bjez sobu wot pzalmow a wot khwalobnych a duchownych khěrlušow, zpěwajće a hrajće temu Knjezej we wašej wutrobje; ref((Kol. 3, 16.)) 

20. A dźakujće so kóždy čas za wšo Bohu a temu Wótcu w tym mjenje našeho Knjeza Jezom Chrysta; ref((Kol. 3, 17.)) 

21. A budźće jedyn druhemu poddani w bohabojosći. ref((1 Pětr. 5, 5.)) 

%----------------------------------- 

detail((Tekst na 21. njedźelu po swj. Trojicy. IV.))

%----------------------------------- 

22. Wy žony, budźće poddane swojim mužam, jako temu Knjezej. ref((1 Mójz. 3, 16. Kol. 3, 18. 1 Pětr. 3, 1.)) 

23. Přetož tón muž je teje žony hłowa, runje jako tež Chrystus je hłowa teje gmejny, a wón je swojeho ćěła zbóžnik. ref((1 Kor. 11, 3.)) 

24. Ale kaž ta gmejna je Chrystusej poddana, tak tež žony swojim mužam we wšěch wěcach. 

25. Wy mužojo, lubujće swoje žony, runje jako Chrystus lubował je tu gmejnu a je so sam za nju podał, ref((Kol. 3, 19. Gal. 2, 20.)) 

26. So by wón ju woswjećił, a je ju wučisćił přez tu kupjel w tym słowje, ref((Jan. 17, 17.)) 

27. So by ju sam sebi postajił za krasnu gmejnu, kotraž njebyła zmazana abo njeměła žaneho zmorzka, ani ničeho tajkeho, ale zo by swjata a bjez poroka była. ref((Ps. 45, 14.)) 

28. Tak dyrbja tež ći mužojo swoje žony lubować jako same swoje ćěła. Štóž swoju žonu lubuje, tón lubuje sam so. 

29. Přetož nichtó njeje nihdy sam swoje ćěło hidźił; ale wón je kubła a pyta, runje jako tež tón Knjez tu gmejnu. 

30. Přetož my smy stawy jeho ćěła, wot jeho mjasa a wot jeho kozćow. ref((Rom. 12, 5. 1 Kor. 6, 15.)) 

31. Teho dla budźe čłowjek swojeho nana a swoju maćer wopušćić a k swojej žonje so dźeržeć, a budźetaj dwaj jene ćěło. ref((Mat. 19, 5.)) 

32. Ta potajnozć je wulka: ja praju pak wot Chrystusa a wot teje gmejny. 

33. Dha tež wy pak; haj, kóždy měj swoju žonu tak lubo, jako sam so; ta žona pak njech so boji teho muža.] 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001593.tif.large.jpg 
%----------------------------------------------------------- 

%----------------------------------- 

staw((6. Staw.))

detail((Kšezćijanzka domjaza tafla, duchowne brónje.))

detail((Tekst na njedźelu Mizericordias Domini. IV.))

%----------------------------------- 

1. [Wy dźěći, budźće posłušne swojimaj staršimaj w tym Knjezu; přetož to je zdobne. Kol. 3, 20. 

2. Česć swojeho nana a maćer, to je ta prěnja kazń, kotraž slubjenje ma: ref((2 Mójz. 20, 12. 5 Mójz. 5, 16.)) 

3. "So so ći derje póńdźe a ty dołho žiwy budźeš na zemi." 

4. A wy nanojo, njewabće swoje dźěći k hněwej; ale ćehńće je horje w pózćiwozći a w napominanju k temu Knjezej.] ref((Kol. 3, 21.)) 

5. Wy wotročcy, posłuchajće wašich ćělnych knježich z bojosću a z tšepjetanjom, w swěrnosći wašeje wutroby, jako Chrystusej samemu; ref((Kol. 3, 22. Tit. 2, 9. Phil. 2, 12. 1 Pětr. 2, 18.)) 

6. Nic jeno ze słužbu před wočomaj, jako čłowjekam k lubosći, ale jako wotročcy Chrystusowi, zo byšće tajku wolu Božu činili z wutrobu a z dobrej wolu. 

7. A wěsće, zo wy temu Knjezej słužiće a nic čłowjekam; 

8. A štož kóždy dobre čini, za to budźe wón wot teho Knjeza mzdu dostać, njech je wotročk abo frejny. ref((Rom. 2, 6. 1 Kor. 3, 8.)) 

9. A wy knježa, čińće to same tež na nich a wostajće so wašeho hroženja; a wěsće, zo tež waš a jich samych Knjez w njebjesach je, a wón njehlada na žanu paršonu. ref((Jap. zk. 10, 34.)) 

%----------------------------------- 

detail((Epistola na 21. njedźelu po swj. Trojicy.))

%----------------------------------- 

10. [Najposlezy, moji bratřa, posylńće so w tym Knjezu a w tej mocy jeho sylnozće. ref((1 Kor. 16, 13.)) 

11. Woblečće so cyłu bróń Božu, zo byšće wy móhli wobstać přećiwo čertowzkemu lesnemu nadběhanju. 

12. Přetož my nimamy z krwju a z ćěłom wojować, ale z fěrštami a z móznymi a z knježimi teho swěta, kotřiž w tej swětnej ćěmnosći knježa, z tymi złymi duchami pod njebjesami. ref((Mat. 16, 17. Jan. 14, 30.)) 

13. Teho dla wzmiće na so cyłu bróń Boźu, zo byšće wy, hdyž ta zła štunda přińdźe, móhli napřećiwo stać, wšitko derje dokonjeć a wobstać. 

14. Dha stejće a wopasajće swoje ledźby z wěrnozću a woblečće so kabat teje prawdosće, ref((Luk. 12, 35.)) 

15. A wobujće so škórnje, zo byšće hotowi byli na ewangelion teho měra. 

16. Nade wšitko zapšimńće škit teje wěry, z kotrymž zahasyć móžeće wšitke žehliwe šipy teho złeho njepřećela; ref((1 Pětr. 5, 9.)) 

17. A wzmiće kłobuk teho zboža a mječ teho Ducha, kotryž je Bože słowo.] ref((Jez. 59, 17. 1 Thes. 5, 8.)) 

18. Tež modlće so stajnje k Bohu we wšitkej nuzy, z próstwu a z modlitwu w Duchu, a wachujće na to ze wšej wobztajnozću a próstwu za wšitkich swjatych, 

19. Tež za mnje, zo by mi date było to słowo z wjesełym wotewrjenjom mojeho erta, zo bych wědomne sčinił to potajnztwo teho ewangelija, ref((Kol. 4, 3. 2 Thes. 3, 1.)) 

20. Kotrehož posoł ja sym w rjećazach, zo bych wot teho sameho chroble rěčał, kaž so zaleži. 

21. So byšće pak wy tež wědźeli, kak zo mnu steji a što činju, to budźe wam wšitko k wědźenju sčinić Tychik, mój luby bratr a swěrny słužomnik w tym Knjezu, ref((Jap. zk. 20, 4.)) 

22. Kotrehož teho sameho dla sym k wam pósłał, zo byšće zhonili, kak zo mnu steji, a zo by wón waše wutroby troštował. ref((Kol. 4, 7.)) 

23. Měr budź z tymi bratrami a lubosć z wěru wot Boha Wótca a za Jezom Chrysta.
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001594.tif.large.jpg 
%----------------------------------------------------------- 

24. Hnada budź ze wšitkimi, kotřiž lubo maja našeho Knjeza Jezom Chrysta wobstajnje. Hamjeń. ref((2 Kor. 13, 13.))

vertspace(()) List, pisany z Roma na Ephesiskich a pósłany přez Tychika.
