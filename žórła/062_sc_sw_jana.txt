 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001438.tif.large.jpg 
%----------------------------------------------------------- 

kapitl((Sćenje swjateho Jana))

staw((Prěni staw))

detail((Wo Chrysta paršonje a hamće, tež wo Handriju, Pětru, Philippu a Nathanaelu, jeho wučomnikach. Sćenje na njedźelu po hodźoch.)) 

%-----------------------------------------------------------

1. [W spočatku bě to słowo, a to słowo bě pola Boha, a Bóh bě to słowo. ref((1 Mójz. 1, 1. 1 Jan. 1, 1. 2. St. 5, 20.))

2. To same běše w spočatku pola Boha. ref((Přisł. 8, 22.))

3. Wšitke wěcy su přez to same činjene, a bjez teho sameho njeje ničo sčinjene, štož činjene je. ref((Ps. 33, 6. Kol. 1, 16. 17. Hebr. 1, 2.))

4. W nim bě žiwjenje, a to žiwjenje bě čłowjekow swětło. ref((St. 5, 26. St. 12, 46.))

5. A to swětło swěćeše w ćěmnosći, a ćěmnosć njeje jo zapřijała.] ref((St. 8, 12. St. 9, 5. St. 12, 46.))

%----------------------------------------------------------- 

detail((Tekst na njedźelu po hodźoch. III.))

%-----------------------------------------------------------

6. [Čłowjek bě wot Boha pósłany, z mjenom Jan; ref((Mat. 3, 1. St. 11, 10. Mark. 1, 2. Luk. 3, 3.))

7. Tón přińdźe na swědčenje, zo by swědčił wot teho swětła, zo bychu wšitcy přez njeho wěrili. 

8. Tón samy njebě to swětło, ale zo by wón swědčił wot teho swětła. 

9. To bě to prawe swětło, kotrež wšitkich ludźi rozswěći, kiž do swěta přińdu. ref((St. 12, 46.)) 

10. Wón bě na swěće, a swět je přez njeho sčinjeny; a swět jeho njepózna. ref(( 1 Msójz. 1, 1. Hebr. 1, 2. St. 11, 3.)) 

11. Wón přińdźe do teho swojeho, a ći swoji jeho horje njewzachu. 

12. Kaž wjele pak jeho horje wzachu, tym da wón móc, zo bychu Bože dźěći byli, kotřiž do jeho mjena wěrja; ref((Rom. 8, 15. Gal. 3, 26.)) 

13. Kiž njejsu z krwě ani z wole teho ćěła ani z wole jeneho muža, ale wot Boha su narodźeni. ref((St. 3, 5. 1 Jan. 5, 4. Jak. 1, 18.)) 

14. A to słowo sčini so ćěło a bydleše bjez nami, a my widźichmy jeho krasnosć, jako krasnosć teho jeničkeho narodźeneho Syna wot Wótca, połne hnady a prawdy.] ref((Jez. 7, 14. Mat. 1, 16. Luk. 1, 31. Jez. 40, St. 2, 7. 5. Mat.17,2. 2 Pětr.1,16.17. Jez. 60,1.)) 

%----------------------------------------------------------- 

detail((Tekst na njedźelu po nowym lěće. IV.))

%-----------------------------------------------------------

15. [Jan swědči wot njeho, woła a praji: Tón běše, wot kotrehož ja prajił sym, zo budźe po mni přińć a je prjedy mje był; přetož wón běše prědniši, dyžli ja. ref((Mat. 3, 11. Mark. 1, 7.)) 

16. A z jeho połnosće smy Jan swědči (St. 1.) swj. Jana. wo Chrystusu. 133 my wšitcy brali hnadu za hnadu. ref((St. 3, 34. Kol. 1, 19. St. 2, 9.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001439.tif.large.jpg 
%----------------------------------------------------------- 

17. Přetož tón zakoń je přez Mójzasa daty; ale ta hnada a prawda je přez Jezom Chrysta so stała. ref((2 Mójz. 20, 1.)) 

18. Nichtó njeje nihdy Boha widźił; tón jenički narodźeny Syn, kiž we Wótca klinje je, tón je nam to same wupowědał. ref((2 Mójz. 33, 20. 1 Jan. 4, 19. 1 Tim. 6, 16. Jan. 6, 46. Luk. 10, 22.))

%----------------------------------------------------------- 

detail((Sćenje na 4. njedźelu adwenta.))

%-----------------------------------------------------------

19. [A to je to swědčenje Janowe, jako ći Židźa pósłachu z Jerusalema měšnikow a Lepitow, zo bychu jeho woprašeli: Štó sy ty? ref((St. 5, 33.)) 

20. A wón pózna a njezaprě; a wón pózna: Ja njejsym Chrystus. ref((St. 3, 28.)) 

21. A woni woprašachu jeho: Što dha? Sy ty Elias? A wón dźeše: Ja njejsym. Sy ty profeta? A wón wotmołwi: Ně. ref((5 Mójz. 18, 15. Mat. 16, 14.)) 

22. Tuž dźachu woni k njemu: Štoha dha sy ty? zo my wotmołwjenje damy tym, kotřiž nas pósłali su. Štoha prajiš ty sam wot sebje? 

23. Wón dźeše: Ja sym prědaŕzki hłós w pusćinje: Přihotujće puć teho Knjeza, jako profeta Jezajas prajił je. ref((Jez. 40, 3. Mat. 3, 3. Mark. 1, 3. Luk. 3, 4.)) 

24. A ći, kiž pósłani běchu, běchu wot Farizejskich, 

25. A prašachu jeho a dźachu: Čoho dla dha kšćiš ty, hdyž njejsy Chrystus ani Elias ani profeta? 

26. Jan wotmołwi jim a dźeše: Ja křću z wodu; ale wón je srjedźa bjez was stupił, kotrehož wy njeznajeće. ref((Mat. 3, 11. Mark. 1, 7. Luk. 3, 16.)) 

27. Tón je, kiž po mni přińć budźe, kotryž prjedy mje był je, kotrehož črijowe rjemješki ja njejsym doztojny roswjazać.] ref((St 3,26.)) 

28. To so sta w Bethabara, tamnu stronu Jordana, hdźež Jan kšćiše. ref((St. 10, 40.)) 

29. Na druhi dźeń wuhlada Jan Jezusa, zo k njemu dźe, a dźeše: Hlaj, to je Bože jehnjo, kotrež teho swěta hrěchi njese. ref((Št. 36. 2 Mójz. i2, 3.)) 

30. Tón je, wot kotrehož ja wam prajił sym, zo za mnu přińdźe muž, kotryž prjedy mje był je; přetož wón běše prědniši, dyžli ja. ref((Št. 15.)) 

31. A ja jeho njeznajach; ale zo by wón zjawny był we Israelu, teho dla sym ja přišoł křćić z wodu. ref((St. 7, 4.)) 

32. A Jan dale swědčeše a dźeše: Ja widźich, zo tón Duch dele lećeše jako hołb z njebjes a wosta na nim. ref((Mat. 3, 16. Mark. 1, 10. Luk. 3, 21. 22.)) 

33. A ja jeho njeznajach; ale tón, kiž mje pósła, zo bych z wodu křćił, tón samy dźeše mi: Na kimž budźeš widźeć teho Ducha dele lećić, a zo wón na nim wostanje, tón samy je, kotryž ze swjatym Duchom kšćije. ref((Jap. sk. 1, 5.)) 

34. A ja widźich to a swědčach, zo tón je Boži Syn. 
%----------------------------------------------------------- 

detail((Tekst na 2. njedźelu po třoch kralach. III,))

%-----------------------------------------------------------

35. [Nazajtra steješe zaso Jan a z nim dwaj wot jeho wučomnikow; 

36. A jako wón Jezusa wuhlada chodźo, dźeše wón: Hlaj, to je Bože jehnjo. ref((Št. 20.)) 

37. A taj dwaj jeho wučomnikow słyšeštaj jeho ryčo a dźěštaj za Jezusom. 

38. Jezus so pak wobroći a widźeše, zo wonaj za nim dźetaj, a dźeše k nimaj: Što pytataj? Wonaj pak dźeštaj k njemu: Rabbi (to je přełožene: mištrje), hdźe sy na hospodźe? 

39. Wón dźeše k nimaj: Pójtaj a hladajtaj. Wonaj teho dla pšińdźeštaj a hladaštaj, hdźe wón na hospodźe je, a woztaštaj tón samy dźeń pola njeho. Běše pak wokoło dźesateje štundy. 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001440.tif.large.jpg 
%----------------------------------------------------------- 

40. Jedyn wot teju dweju, kiž to wot Jana słyšeštaj a za Jezusom dźěštaj, běše Handrij, tón bratr Šimana Pětra. ref((Mat. 4, 18.)) 

41. Tón samy namaka najprjedy swojeho bratra Šimana a praji k njemu: My smy teho Mesiasa namakali (to je přełožene: tón žałbowany). ref((Mat. 4, 18.)) 

42. A wjedźeše jeho k Jezusej. Jako jeho pak Jezus wuhlada, dźeše wón: Ty sy Šiman, Jonasowy syn; tebi dyrbja Kephas rěkać (to je přełožene: Pětr). ref((Mat. 16, 18.)) 

43. Na druhi dźeń chcyše Jezus do Galilejskeje ćahnyć; a namaka Philippa a praji k njemu: Pój za mnu.]

44. Philippus pak běše z Bethzaidy, z teho města Handrijoweho a Pětroweho.

%----------------------------------------------------------- 

detail((Tekst na 3. njedźelu po třoch kralach. III.))

%-----------------------------------------------------------

45. [Philippus namaka Nathanaela a praji k njemu: My smy teho namakali, wot kotrehož Mójzas w zakonju a profetojo  su pisali, Jezusa, Jozefoweho syna z Nacareta. ref((1 Mójz. 49, 10. 5 Mójz. 18, 18. Jez.7, 14. St. 40, 11. St. 53, 2. Jer. 23, 5. Ez. 34, 23. Dan. 9, 24. Mat. 2, 23.)) 

46. A Nathanael praji k njemu: Što móže z Nacareta dobreho přińć? Rjeknu k njemu Philippus: Pój a wohladaj. ref((St. 7, 41.)) 

47. Jezus widźeše, zo Nathanael k njemu dźe, a praji wot njeho: Hlaj, to je prawy Israelski, w kotrymž žane jebanje njeje. ref((Ps. 32,2)) 

48. Nathanagel praji k njemu: Kak ty mje znaješ? Jezus wotmołwi a dźeše k njemu: Prjedy dyžli će Philippus zawoła, figowcom běše, ja će widźich. hdyž ty pod 

49. Nathanael wotmołwi a praji k njemu: Rabbi, ty sy Syn Boži, ty sy tón kral Israelski. ref((St. 6, 69. Mat. 16, 16. Mark. 8, 29.)) 

50. Jezus wotmołwi a dźeše k njemu: Dokelž ja ći sym rjeknył, zo ja će widźił sym pod figowcom, dha wěriš; ty budźeš hišće wjetše wěcy widźeć, dyžli te. 

51. Tež dźeše wón k njemu: Zawěrnje, zawěrnje, ja praju wam: Wot nětk budźeće widźeć njebjo wotewrjene a Božich jandźelow horje a dele přińć na člorózkeho syna.] ref((1 Mójz. 28, 12. St. 35, 1. St. 48, 3.)) 

%----------------------------------------------------------- 

staw((2. staw.))

detail((Wo Kananejzkim kwasu a wučisćenju templa.)) 

%-----------------------------------------------------------

%----------------------------------------------------------- 

detail((Sćenje na 2. njedźelu po třoch kralach.))

%-----------------------------------------------------------

1. [A na třećim dnju bě kwas w Kana Galilejskej; a Jezusowa mać běše tam. 

2. Jezus pak a jeho wučomnicy běchu tež na kwas prošeni. 

3. A jako wina pobrachnu, dźeše ta mać Jezusowa k njemu: Wina nimaju. 

4. Jezus dźeše k njej: Zónska, što mam ja z tobu? Moja štunda hišće njeje přišła. ref((2 Sam. 16, 10.)) 

5. Jeho mać dźeše k słužomnikam: Štož wón wam praji, to čińće. ref((1 Mójz. 41, 55.)) 

6. Běchu pak tam šěsć kamjeńtne wódne korta stajene, po wašnju židowskeho čizćenja, a dźěchu do kóždeho dwě abo tři měry. ref((Mat. 7, 3.)) 

7. Jezus praješe k nim: Nalijće te wódne korta z wodu. A woni je nalachu hač do wjercha. 

8. A wón dźeše k nim: Cžeŕpajće nětk a přinjesće brašzy. A woni přinjesechu. 

9. Jako pak braška wopta to wino, kotrež běše woda było, a njewědźeše, z wotkal je (ći słužomnicy pak wědźachu, kiž wodu čeŕpali běchu), zawoła braška nawoženju, 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001441.tif.large.jpg 
%----------------------------------------------------------- 

10. A dźeše k njemu: Kóždy dawa při prjódku dobre wino, a hdyž so su napili, tehdy to słabše; ty sy to dobre wino hač sem zkhowałŕ. ref((1 Mójz. 43, 34. Hag. 1, 6.)) 

11. To je prěni zejch, kotryž Jezus sčini w Kana Galilejskej a zjewi swoju krasnosć. A jeho wučomnicy wěrjachu do njeho.] 

12. Potom ćehnješe wón dele do Kapernauma, wón, jeho mać, jeho bratřa a jeho wučomnicy; a njepobychu tam dołho. 

13. A Židow jutry běchu blisko, a Jezus ćehnješe horje do Jerusalema, 

14. A namaka w templu sedźo, kotřiž woły a wowcy a hołbje předawachu, a tych pšeměnjerjow. ref((Mat. 21, 12. Mark. 11, 15.)) 

15. A wón sčini krjud wot štrykow a wuhna wšitkich z teho templa, tež wowcy a woły, a rossypa pšeměnjerjam te pjenjezy a zwróći blida; 

16. A dźeše k tym, kotřiž hołbje předawachu: Znošće te wěcy preč a nječińće z mojeho Wótca doma kupny dom. 

17. Jeho wučomnicy pak spomnichu na to, štož pisane steji: Ta surowosć wo twój dom je mje zežrała. ref((Ps. 69, 11.)) 

18. Tuž wotmołwichu teho dla Židźa a dźachu k njemu: Kajki zejch ty nam pokažeš, zo ty to činić móžeš? 

19. Jezus wotmołwi a dźeše k nim: Roswalće tón templ, a w třoch dnjach chcu ja jón zaso stajić. ref((Mat. 26, 61. St. 27, 40. Mark. 14, 58. St. 15, 29.)) 

20. Tuž dźachu židźi: Tón templ je w šěsć a štyrcyći lětach natwarjeny; a ty chceš tón samy w třoch dnjach stajić? 

21. Wón pak rěčeše wot templa swojeho ćěła. ref((Kol. 2, 9.)) 

22. Jako wón pak wot morwych běše horje stanył, spomnichu jeho wučomnicy na to, zo wón to prajił běše; a wěrjachu temu pismu a słowu, kotrež Jezus běše rěčał. ref((Luk. 24, 8. Ps. 16, 10.)) 

23. Jako wón pak běše we Jerusalemje na jutrach na róčnym dnju, wěrješe jich wjele do jeho mjena, widźiwši jeho dźiwy, kotrež wón činješe. 

24. Ale Jezus so jim njedowěri; přetož wón wšitkich znaješe, 

25. A njepotrjebaše, zo by jemu štó swědčił wot čłowjeka; přetož wón wjedźeše derje, što w čłowjeku běše. ref((Ps. 7, 10.)) 

%----------------------------------------------------------- 

staw((3. staw.))

detail((Chrystus rěči z Nikodemusom wo puću k wěčnemu žiwjenju, a Jan rěči ze swojimi wučomnikami.)) 

%-----------------------------------------------------------

%----------------------------------------------------------- 

detail((Sćenje na swjatu Trojicu.))

%-----------------------------------------------------------

1. [Čłowjek pak běše wot Farizejskich, z mjenom Nikodemus, wyši bjez židami; ref((St. 7, 50. St. 10, 39.)) 

2. Tón přińdźe k Jezusej w nocy a dźeše k njemu: Mištrje, my wěmy, zo ty sy za wučerja wot Boha přišoł; přetož nichtó njemóže te dźiwy činić, kotrež ty činiš, chiba zo by Bóh z nim był. 

3. Jezus wotmołwi a dźeše k njemu: Zawěrnje, zawěrnje, ja praju ći: Jeli zo so štó z noweho njenarodźi, njemóže wón Bože kralestwo wohladać. 

4. Nikodemus dźeše k njemu: Kak so móže čłowjek narodźić, hdyž stary je? Móže wón tež zaso do swojeho maćerneho žiwota hić a so narodźić? 

5. Jezus wotmołwi: Zawěrnje, zawěrnje, ja praju ći: Jeli zo so štó njenarodźi z wody a z ducha, dha wón njemóže do Božeho kralestwa přińć. ref((Ez. 36, 25—27. Eph. 5, 26. Hebr. 10, 22.)) 

6. Štož so wot ćěła je narodźiło, to je ćěło; a štož so wot ducha je narodźiło, to je duch. ref((1 Mójz. 5, 3. Rom. 3, 23.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001442.tif.large.jpg 
%----------------------------------------------------------- 

7. Njedźiwaj so, zo ja tebi prajił sym: Wy dyrbiće so z noweho narodźić. 

8. Wětr duje, hdźež chce, a jeho šumjenje słyšiš ty; ale ty njewěš, z wotkal wón pšikhadźa a hdźe wón dźe. Tak je kóždy, kiž so z ducha narodźił je. ref((Prěd. 11, 5.)) 

9. Nikodemus wotmołwi a dźeše k njemu: Kak móže so to stać? ref((Ez. 36, 26.)) 

10. Jezus wotmołwi a dźeše k njemu: Sy ty mištr we Israelu a njewěš to? 

11. Zawěrnje, zawěrnje, ja praju ći: My rěčimy, štož my wěmy, a swědčimy, štož my widźili smy; a wy njewozmjeće naše swědčenje horje. ref((St. 7, 16. St. 8, 26. 28.)) 

12. Njewěriće wy, hdyž wam wot zemjacych wěcow praju; kak dha byšće wěrili, hdy bych wam wot njebjezkich wěcow prajił? ref((Kn. mudr. 9, 16.)) 

13. A nichtó njeztupi do njebjes, chiba tón, kotryž z njebjes dele přišoł je, tón člorózki syn, kiž w njebjesach je. ref((St. 6, 62. Eph. 4, 9.)) 

14. A kaž Mójzas hada je w pusćinje powyšił, tak dyrbi člorózki syn powyšeny być, ref((4 Mójz. 21, 8. 9.)) 

15. So bychu wšitcy, kiž do njeho wěrja, zhubjeni njebyli, ale wěčne žiwjenje měli.] ref((Mark. 16, 16. Luk. 19, 10.))

%----------------------------------------------------------- 

detail((Tekst na Boži dźeń. IV.))

%-----------------------------------------------------------

16. [Přetož tak je Bóh tón swět lubował, zo wón swojeho jeničkeho narodźeneho Syna dał je, zo bychu wšitcy, kiž do njeho wěrja, zhubjeni njebyli, ale wěčne žiwjenje měli. ref((St. 15, 13. 1 Jan. 4, 9. St. 3, 16. Rom. 5, 8. St. 8, 32.)) 

17. Přetož Bóh njeje swojeho Syna do swěta pósłał, zo by wón swět sudźił, ale zo by swět přez njeho zbóžny był. ref((St. 9, 39.)) 

18. Štóž do njeho wěri, tón njebudźe sudźeny; štóž pak njewěri, tón je hižom sudźeny; přetož wón njeje wěrił do mjena teho jeničkeho narodźeneho Syna Božeho. ref((St. 5, 24. St. 6, 40. 47.)) 

19, To je pak tón sud, zo to swětło je do swěta přišło; a ludźo lubowachu tu ćěmnosć bóle, dyžli swětło; přetož jich skutki běchu złe. ref((St. 1, 5. 9.)) 

20. Štóž złe čini, tón hidźi swětło a njepřińdźe na swětło, zo bychu jeho skutki štrafowane njebyłe; ref((Eph. 5, 13.)) 

21. Štóž pak prawdu čini, tón přińdźe na swětło, zo bychu jeho skutki zjawne byłe; přetož wone su w Bosy činjene. ref((Eph. 5, 8. 9.)) 

22. Potom přińdźe Jezus a jeho wučomnicy do židowskeje zemje a wosta tam z nimi a kšćiše. ref((St. 4, 1. 2.)) 

23. Jan pak tež hišće kšćiše we Enonje, blisko při Salimje, přetož tam běše wjele wody; a woni pšikhadźachu a dachu so křćić; ref((1 Sam. 9, 4.)) 

24. Přetož Jan hišće njeběše do jastwa połoženy. ref((Mat. 14, 3. Luk. 3, 19. 20.)) 

25. A zběhnu so teho dla woprašenje bjez Janowymi wučomnikami ze Židami wo wučisćenje; 

26. A přińdźechu k Janej a dźachu k njemu: Rabbi, tón, kiž z tobu běše za Jordanom, wot kotrehož ty swědčeše, hlaj, tón kšći, a wšitcy du k njemu. ref((Mat. 3, 11.13.))

%----------------------------------------------------------- 

detail((Tekst na 4. njedźelu adwenta. IlI.))

%-----------------------------------------------------------

27. [Jan wotmołwi a dźeše: Čłowjek sebi ničo wzać njemóže, chiba zo budźe jemu date z njebjes. ref((St. 19, 11.)) 

28. Wy sami sće mi swědkojo, zo ja sym powědźił, zo njejsym Chrystus, ale zo sym prjedy njeho pósłany. ref((St. 1, 20. 30.)) 

29. Štóž ma njewjeztu, tón je nawoženja. Tón přećel pak nawoženjowy steji a posłucha na njeho a zwjeseli so wysocy teho nawoženjoweho hłosa dla. Ta sama moja wjesełosć je teho dla dopjelnjena. 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001443.tif.large.jpg 
%----------------------------------------------------------- 

30. Wón dyrbi rozć, ja pak dyrbju wotbjerać.] ref((2 Sam. 3, 1.)) 

31. Štóž z wysoka přińdźe, tón je na wšitkich. Štóž wot zemje je, tón je wot zemje a rěči wot zemje; štóž z njebjes přińdźe, tón je na wšitkich; ref((St. 8, 23.)) 

32. A štož je widźił a słyšał, to wón swědči; ale jeho swědčenje žadyn horje njewozmje. ref((St. 5, 19. St. 8, 26. 28.)) 

33. Štóž pak jeho swědčenje horje wozmje, tón zazygluje, zo Bóh prawy je. 

34. Přetož kotrehož Bóh pósłał je, tón rěči Bože słowa; přetož Bóh njedawa teho Ducha po měrje. ref((Ps. 45, 3. 8.)) 

35. Wótc ma Syna lubo a je jemu wšitko do jeho ruki dał. ref((Mat. 11, 27.)) 

36. Štóž do teho Syna wěri, tón ma wěčne žiwjenje. Štóž pak temu Synej njewěri, tón njebudźe žiwjenje widźeć, ale tón hněw Boži wostanje nad nim. ref((St. 3, 18. Mat. 16, 16.)) 

%----------------------------------------------------------- 

staw((4. staw.))

detail((Wobroćenje Samaritskich; wustrowjenje syna kralowzkeho.)) 

%-----------------------------------------------------------

1. Jako teho dla tón Knjez pózna, zo Farizejscy běchu słyšeli, kak Jezus wjazy wučomnikow činješe a kšćiše, dyžli Jan, ref((St. 3, 22. 26.)) 

2. (Hač runje Jezus sam njekšćiše, ale jeho wučomnicy), 

3. Wopušći wón tu židowsku zemju a woteńdźe wospjet do Galilejskeje. 

4. Wón dyrbješe pak pšeńć přez Samariu. 

%----------------------------------------------------------- 

detail((Tekst na njedźelu Sexagezima. III.))

%-----------------------------------------------------------

5. [Tuž přińdźe wón do Samariskeho města, kotremuž Sichar rěkachu, blisko při fórwarku, kotryž Jakub swojemu synej Jozephej běše dał. ref((1 Mójz. 48, 22. Joz. 24, 32.)) 

6. Tam pak běše Jakubowa studnja. Teho dla, jako Jezus běše wustał wot khodźenja, synu wón so tak na tu studnju; a běše wokoło šesteje štundy. 

7. Tuž přińdźe žónska ze Samarije wodu čerpać. K tej samej rjeknu Jezus: Daj mi so napić. 

8. Přetož jeho wučomnicy běchu do teho města wotešli, zo bychu jědźe nakupili. 

9. Praji teho dla ta Samaraska žónska k njemu: Kak zo ty wote mnje žadaš so napić, kiž ty wšak Žid sy, a ja sym Samaraska žónska? Přetož židźi nimaju žaneho towarstwa ze Samariskimi. 

10. Jezus wotmołwi a dźeše k njej: Hdy by ty wjedźiła tón dar Boži a štó tón je, kiž k tebi praji: Daj so mi napić, dha by ty jeho prosyła, a wón by tebi dał žiwu wodu. ref((St. 7, 38. 309.)) 

11. Praji k njemu ta žona: Knježe, wšak nimaš, z čimž by sebi načeŕpał, a ta studnja je hłuboka; z wotkal dha maš tu žiwu wodu? 

12. Sy ty wjazy, dyžli naš wótc Jakub, kiž nam tu studnju je dał, a wón je sam z njeje pił a jeho dźěći a jeho skót? 

13. Jezus wotmołwi a dźeše k njej: Kóždy, kiž pije tu wodu, temu so zaso pić chce; ref((St. 6, 58.)) 

14. Štóž so pak teje wody napije, kotruž ja jemu dam, temu so wěčnje pić njezechce; ale ta woda, kotruž ja jemu dać budu, ta budźe w nim studnja teje wody, kotraž so do wěčneho žiwjenja žórli. ref((St. 6, 27. St. 7, 38. 30.)) 

15. Praji ta žona k njemu: Knježe, daj mi tu samu wodu, zo by so mi pić nochzyło, a zo bych hew chodźić njetrjebała čerpać.) 

16. Jezus praji k njej: Dźi, zawołaj swojeho muža a přińdź sem. 

17. Ta žona wotmołwi a dźeše k njemu: Ja nimam muža. Praji tej samej Jezus: Ty sy prawje rěčała: Ja nimam muža.
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001444.tif.large.jpg 
%----------------------------------------------------------- 

18. Přetož pjeć mužow sy měła, a kotrehož nětk maš, njeje twój muž; to sy ty prawje rěčała.

%----------------------------------------------------------- 

detail((Tekst na njedźelu Eztomihi. III.))

%-----------------------------------------------------------

19. [Ta žona praji k njemu: Knježe, ja widźu, zo ty profeta sy. ((St. 6, 14.)) 

20. Naši wótcojo su so na tutej horje k Bohu modlili; a wy prajiće, zo we Jerusalemje je to město, hdźež so zaleži modlić. ref((5 Mójz. 12, 5. 6. 11. 1 Kral. 8, 29.)) 

21. Jezus praji k njej: žona, wěr mi, štunda dźe, zo wy ani na tutej horje, ani we Jerusalemje so njebudźeće k Wótcu modlić. 

22. Wy so modliće a njewěsće k čomu; my so modlimy a wěmy k čomu; přetož ta zbóžnosć přińdźe wot židow. ref((2 Kral. 17, 20. Jez. 2, 32. Mat. 20, 22. Luk. 24, 47.)) 

23. Ale štunda dźe, a je nětk, zo ći prawi modlerjo so budźa k temu Wótcu modlić w duchu a w prawdźe; přetož Wótc tež tajkich hlada, kotřiž bychu so k njemu tak modlili. 

24. Bóh je Duch, a ći, kotřiž so k njemu modla, dyrbja w duchu a w prawdźe so k njemu modlić. ref((2 Kor. 3, 17.)) 

25. Praji ta žona k njemu: Ja wěm, zo Mesias přińdźe, kotremuž rěkaju Chrystus; hdyž tón samy přińć budźe, budźe wón nam wšitko připowědać. ref((St. 1, 41.)) 

26. Jezus dźeše k njej: Ja sym tón, kiž z tobu rěču. ref((St. 8, 25. St. 9, 37.)) 

27. A w tym přińdźechu jeho wučomnicy a dźiwachu so, zo wón z tej žonu rěčeše. A wšak žadyn njerjeknu: Wo čo prašeš? abo: Što rěčiš z njeju? 

28. Tuž wostaji ta žona swój karan stejo a woteńdźe do teho města a dźeše k tym ludźom: 

29. Pójće, wohlejće čłowjeka, kiž mi je powědźił wšitko, štož sym činiła, hač wón njeje Chrystus? 

30. Tuž wuńdźechu woni z teho města a přińdźechu k njemu.] 

31. A w tym času prošachu jeho ći wučomnicy a dźachu: Rabbi, pojěs. 

32. Wón pak dźeše k nim: Ja mam jědź pojěsć, wo kotrejž wy njewěsće. ref((Št. 34. Ps. 19, 11.)) 

33. Tuž dźachu wučomnicy bjez sobu: Je jemu štó jěsć přinjesł?

%----------------------------------------------------------- 

detail((Tekst na nowe lěto. IV.))

%-----------------------------------------------------------

34. [Jezus dźeše k nim: Moja jědź je ta, zo bych činił tu wolu teho, kiž mje pósłał je, a zo bych dokonjał jeho skutk. ref((St. 5, 30.)) 

35. Njeprajiće wy sami, zo hišće štyri měsacy su, a přińdu žně? Hlaj, ja praju wam: Pozběhńće swojej woči a pohladajće do pola; přetož wono so hižom běli k žnjam. ref((Mat. 9, 37. Luk. 10, 2.)) 

36. A štóž žně, bjerje mzdu a zhromadźuje wužitk k wěčnemu žiwjenju, tak zo bychu so hromadźe zradowali, tón, kiž rossywa, a tón, kiž žně. ref((Hebr. 11, 40.)) 

37. Přetož tudy je to přisłowo wěrne: Druhi syje, a druhi žně. 

38. Ja sym was pósłał k žnjeću to same, štož wy njejsće dźěłali; druzy su dźěłali, a wy sće do jich dźěła přišli.] 

39. Wjele pak Samariskich z teho sameho města wěrjachu do njeho, teje žony ryče dla, kotraž swědčeše: Wón je mi powědźił wšitko, štož sym činiła. 

40. A jako ći Samarizzy k njemu přińdźechu, prošachu woni jeho, zo by pola nich wostał; a wón pobu tam dwaj dnjej. 

41. A wjele wjazy jich wěrješe jeho słowa dla; 

42. A k tej žonje dźachu woni: My wěrimy nětk dale nic twojeje ryče dla; přetož my smy sami słyšeli a póznali, zo tón je zawěrnje Chrystus, teho swěta zbóžnik. ref((St. 17, 8.))
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001445.tif.large.jpg 
%----------------------------------------------------------- 

43. Ale po tymaj dwěmaj dnjomaj wuńdźe wón wot tudy a woteńdźe do Galilejskeje; ref((Mat. 4, 12.)) 

44. Přetož wón sam, Jezus, swědčeše, zo profeta domach česć nima. ref((Mat. 13, 57. Mark. 6, 4. Luk. 4, 24.)) 

45. Jako wón teho dla do Galilejskeje přińdźe, wzachu jeho ći Galilejscy horje, kiž běchu widźili wšitko, štož wón we Jerusalemje přez tón róčny čas běše činił; přetož woni běchu tež na tón róčny čas přišli. 

46. Jezus pak přińdźe zaso do Kana Galilejskeje, hdźež wón běše z wody wino sčinił. ref((St. 2, 1. 9.)) 

47. A někajki kralowski běše, teho syn ležeše chory w Kapernaumje. Jako tón słyšeše, zo Jezus ze Židowskeje přišoł bě do Galilejskeje, dźěše wón k njemu a prošeše jeho, zo by dele přišoł a wustrowił jeho syna; přetož wón běše na smjerć chory. 

48. Dha dźeše Jezus k njemu: Hdyž wy zejchi a dźiwy njewidźiće, dha wy njewěriće. ref((St. 2, 18. i Kor. 1, 22.)) 

49. Tón kralowski dźeše k njemu: Knježe, pój dele, prjedy dyžli moje dźěćo wumrě. 

50. Jezus dźeše k njemu: Dźi, twój syn je žiwy. Tón čłowjek wěrješe temu słowu, kotrež Jezus k njemu rjeknu, a dźěše. ref((1 Kral. 17, 23.)) 

51. A jako wón dele dźěše, zetkachu jeho jeho wotročcy, připowjedachu jemu a dźachu: Twój hólc je žiwy. 

52. Teho dla wobhonjowaše wón wot nich tu štundu, w kotrejž so z nim bě polěpšało. A woni dźachu k njemu: Wčera w sedmej štundźe wopušći jeho ta zymna. 

53. Tuž pózna tón nan, zo je prawje w tej štundźe było, w kotrejž Jezus jemu prajił běše: Twój syn je žiwy. A wón wěrješe ze swojim cyłym domom. 

54. To je pak zaso druhi zejch, kotryž Jezus sčini, hdyž wón ze Židowskeje do Galilejskeje přińdźe. 

%----------------------------------------------------------- 

staw((5. staw.))

detail((Chrystus zamołwi swój dźiw na tym, kiž wósom a třiceći lět bě chory był, wopokazany.)) 

%-----------------------------------------------------------

1. Potom běše róčny dźeń tych Židow, a Jezus ćehnješe horje do Jerusalema. ref((3 Mójz. 23, 2.)) 

2. We Jerusalemje je pak při wowčich wrotach hat, temu rěkaju po hebrejskej rěči Bethezda, a ma pjeć pšitwarkow; 

3. W tych ležeše wjele chorych, slepych, chromych, suchich, kiž čakachu, hdy by so ta woda hnuła; 

4. Přetož jandźel stupi dele w swojim času do teho hata a zmući tu wodu. Kotryž potom prěni, hdyž ta woda bě zmućena, nutř lězeše, tón bu čerstwy, z kajkežkuli khorozću wón wobdaty běše.

%----------------------------------------------------------- 

detail((Tekst na 6. njedźelu po třoch kralach. III.))

%-----------------------------------------------------------

5. [Tam pak běše jedyn čłowjek wósom a třiceći lět chory ležał. 

6. Jako Jezus teho sameho wuhlada ležazeho a zrozumi, zo wón hižom přez dołhi čas běše ležał, praji wón k njemu: Chceš strowy być? 

7. Tón chory wotmołwi jemu: Knježe, ja nimam čłowjeka, hdyž ta woda budźe zmućena, kiž mje do hata by pušćił; ale hdyž ja přińdu, dha druhi hižom prjedy mje do njeje stupa. 

8. Jezus praji k njemu: Stań, wzmi swoje poslešćo a chodź! 

9. A hnydom bu tón čłowjek čerstwy a wza swoje poslešćo a chodźeše. Běše pak sabat tón samy dźeń. ref((St. 9, 14.)) 

10. Dźachu teho dla židźi k temu, kiž běše wotchorił: Dźens je sabat, tebi so njesłuša to poslešćo nosyć. ref((Jer. 17, 21. Luk. 6, 2.))
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001446.tif.large.jpg 
%----------------------------------------------------------- 

11. Wón wotmołwi jim: Tón, kiž mje wustrowi, tón samy dźeše ke mni: Wzmi swoje poslešćo a chodź. 

12. Tuž prašachu woni jeho: Štó je tón čłowjek, kotryž k tebi dźeše: Wzmi swoje poslešćo a chodź? 

13. Tón pak, kiž běše wustrowjeny, njewědźeše, štó by wón był; přetož Jezus běše wustupił, jako tak wjele luda na tym samym měsće běše. 

14. Potom namaka jeho Jezus w templu a dźeše k njemu: Hlaj, ty sy wočerstwił; njezhrěš dale wjazy, zo by so tebi ničo hórše njeztało. ref((St. 8, 11.)) 

15. Tón čłowjek woteńdźe a powědaše židam, zo je Jezus, kotryž jeho je čerstweho sčinił.

16. A teho dla pšezćěhachu židźi Jezusa a pytachu jeho morić, zo wón to běše činił na sabaće. 

17. Jezus jim pak wotmołwi: Mój Wótc hač nětk do teho časa dźěła, a ja dźěłam tež. ref((St. 14, 10. St. 9, 4.)) 

18. Teho dla stejachu židźi ćim bóle za nim, zo bychu jeho morili, dokelž wón nic jeno sabat łamaše, ale tež praješe, zo Bóh je jeho Wótc, a činješe so sam Bohu runy.] 

19. Tuž wotmołwi Jezus a dźeše k nim: Zawěrnje, zawěrnje, ja praju wam: Tón Syn ničo njemóže sam wot sebje činić, chiba štož wón widźi, zo Wótc čini; přetož štož tón samy čini, to čini runje tež tón Syn. ref((St. 3, 11. 32.)) 

20. Tón Wótc ma pak Syna lubo a pokazuje jemu wšitko, štož wón čini; a budźe jemu hišće wjetše skutki pokazać, tak zo byšće wy so dźiwali. ref((St. 1, 3.)) 

21. Přetož jako tón Wótc morwych zbudźi a žiwych čini; tak tež tón Syn žiwych čini, kotrychž chce. 

22. Přetož tón Wótc nikoho njesudźi, ale wšitkón sud je wón temu Synej dał; ref((Ps. 72, 1. Mat. 11, 27. 28. Jap. sk. 17, 31.)) 

23. Tak zo bychu wšitcy teho Syna čezćili, jako teho Wótca čezća. Štóž Syna nječesći, tón ani Wótca nječesći, kotryž jeho pósłał je. ref((1 Jan. 2, 23.)) 

24. Zawěrnje, zawěrnje, ja praju wam: Štóž moje słowo słyši a wěri temu, kiž mje pósłał je, tón ma wěčne žiwjenje a njepřińdźe na sudźenje, ale wón je wot smjerće k žiwjenju so pšećišćał. ref((St. 3, 18. 36. St. 6, 40. 47. St. 8, 51., Rom. 8, 24. 1 Jan. 3, 14.))

%----------------------------------------------------------- 

detail((Tekst na njedźelu Cantate. IV.))

%-----------------------------------------------------------

25. [Zawěrnje, zawěrnje, ja praju wam: Štunda přińdźe a je hižom nětk, zo morwi budźa hłós teho Syna Božeho słyšeć; a kotřiž jón budźa słyšeć, ći budźa žiwi. ref((St. 11, 43. 44.)) 

26. Přetož runje jako tón Wótc ma to žiwjenje sam w sebi, tak wón je tež temu Synej podał, zo by wón to žiwjenje sam w sebi měł. 

27. A je jemu móc dał, tež sudźenje dźeržeć, teho dla, zo wón člorózki syn je. 

28. Njedźiwajće so temu. Přetož ta štunda dźe, w kotrejž wšitcy, kiž w rowach su, budźa jeho hłós słyšeć; 

29. A póńdźa won ći sami, kiž su dobre činili, k horjestawanju teho žiwjenja; kiž pak złe su činili, k horjestawanju teho sudźenja.] ref((St. 6, 40. Dan. 12, 2. Mat. 25, 46.)) 

30. Ja sam wot sebje ničo njemóžu činić. Kaž słyšu, tak sudźu ja, a tón mój sud je prawy; přetož ja njehladam swojeje wole, ale teho Wótca wole, kiž mje pósłał je. ref((Št. 19. St. 6, 38.)) 

31. Jeli zo ja swědčenje sam wot sebje dam, dha moje swědčenje njeje prawe; 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001447.tif.large.jpg 
%----------------------------------------------------------- 

32. Druhi je, kiž wote mnje swědči, a ja wěm, zo to swědčenje wěrne je, kotrež wón wote mnje swědči. ref((Mat. 3, 17.)) 

33. Wy sće pósłali k Janej, a wón swědčeše wot prawdy. ref((St. 1, 19.)) 

34. Ja pak njebjeru swědčenje wot čłowjeka; ale to praju, zo byšće wy zbóžni byli. 

35. Wón běše ta horjaza a swěćaca swěca; wy pak chcyšće so na mału chwilu zwjeselić w jeho swětle. 

36. Ja pak mam wjetše swědčenje, dyžli Janowe swědčenje; přetož te skutki, kiž mi tón Wótc je dał, zo bych je dokonjał, te same skutki, kotrež ja činju, swědča wote mnje, zo mje tón Wótc je pósłał. ref((St. 1, 33. St 3, 2. St. ?, 31.)) 

37. A tón Wótc, kiž mje je pósłał, tón samy je wote mnje swědčił. Wy njejsće nihdy ani jeho hłós słyšeli ani jeho wohladanje widźili. ref((Mat. 3, 17.)) 

38. A jeho słowo wy nimaće, zo by we was wostało; přetož wy temu njewěriće, kotrehož wón je pósłał. 

39. Wobhońće so w pismje; přetož wam so zda, zo maće wěčne žiwjenje w nim; a to same je, kiž wote mnje swědči; ref((1 Tim. 4, 13.)) 

40. A wy nochzeće ke mni přińć, zo byšće to žiwjenje měli. ref((St. 6, 35.)) 

41. Ja njebjeru chwalbu wot čłowjekow; ref((Hebr. 5, 5. 6.)) 

42. Ale ja znaju was, zo Božeje lubosće w sebi nimaće. 

43. Ja sym přišoł w swojeho Wótca mjenje, a wy mje horje njewozmjeće; a budźe-li druhi sam w swojim mjenje přińć, teho sameho budźeće wy horje wzać. 

44. Kak móžeće wy wěrić, kiž česć bjerjeće jedyn wot druheho? A teje česće, kotraž wot Boha sameho je, njepytaće wy. ref((Rom. 2, 20.)) 

45. Wy njedyrbiće za to měć, zo ja was před Wótcom budu wobskoržić; přetož jedyn je, kiž was wobzskoržuje: tón Mójzas, na kotrehož wy nadźiju stajiće. ref((5 Mójz. 32, 1.)) 

46. Hdy byšće pak Mójzasej wěrili, byšće tež mi wěrili; přetož wón je wote mnje pisał. ref((1 Mójz. 3, 15. St. 22, 18. St. 49, 10. 5 Mójz. 18, 15.)) 

47. Jeli zo pak jeho pismam njewěriće, kak chceće mojim słowam wěrić? 

%----------------------------------------------------------- 

staw((6. staw.))

detail((Chrysta dźiwne nasyćenje luda a khód; prědowanje wo duchomnym wužiwanju jehoćěła a krwě.)) 

%-----------------------------------------------------------

1. Potom wjezeše so Jezus preč přez morjo při měsće Tiberias w Galilejskej. 

2. A wulki lud ćehnješe za nim, dokelž jeho dźiwy widźichu, kotrež na chorych činješe. 

3. Jezus pak dźěše horje na horu a synu so tam ze swojimi pósłami. 

4. Blisko pak běchu jutry, židow róčny čas. ref((3 Mójz. 23, 5. 5 Mójz. 16, 16.)) 

5. Tuž pozběže Jezus swojej woči a wuhlada, zo wulki lud k njemu dźe, a praji k Philippej: Hdźe nakupimy chlěba, zo bychu ći pojědli? ref((Mat. 14, 15. Mark. 6, 34. Luk. 9, 12.)) 

6. (To wón pak dźeše, zo by jeho spytował; přetož wón sam derje wjedźeše, što wón činić chcyše.) 

7. Philipp wotmołwi jemu: Sa dwě sćě pjenjezow chlěba njeje jim dosć, zo by kóždy wot nich jeno po małym kuzku wzał. ref((Mark. 6, 37.)) 

8. Rjeknu k njemu jedyn jeho pósłow, Handrij, Šimana Pětrowy bratr: 

9. Jedyn hólc je tudy, tón ma pjeć ječnych pokrutkow a dwě rybje; ale što je to bjez tak wjele? 

10. Jezus pak dźeše: Čińće, zo so tón lud zesyda. Tam pak běše wjele trawy. Tuž zesydachu so na pjeć tawzynt mužow. ref((Mat. 14, 19.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001448.tif.large.jpg 
%----------------------------------------------------------- 

11. Jezus pak wza te pokrotki, dźakowaše so a rosda je tym wučomnikam, wučomnicy pak tym, kotřiž so běchu zesydali; teho runja tež wot teju rybow, kaž wjele wón chcyše. ref((St. 21, 13.)) 

12. Jako so woni pak najědli běchu, dźeše wón k swojim wučomnikam: Zběrajće te zbytne kruški, zo so ničo njeskazy. ref((Mark. 8, 8.)) 

13. Dha zezběrachu a napjelnichu dwanaće korbow z kruškami, kotrež wot tych pjeć ječnych pokrutkow běchu zbytne wostałe tym, kiž pojědli běchu. 

14. Hdyž teho dla ći ludźo tón dźiw widźichu, kotryž Jezus činił bě, dźachu woni: To je zawěrnje tón profeta, kiž do swěta přińć ma. ref((St. 1, 21 St. 4, 19.)) 

15. Teho dla, jako Jezus pózna, zo přińć budźa a jeho popanuć, zo bychu jeho krala činili, wustupi wón zaso na horu, wón sam lutki. ref((St. 18, 36.)) 

16. Hdyž pak wječor bu, dźěchu jeho wučomnicy dele k morju, 

17. A stupichu do łódźe a přińdźechu přez morjo do Kapernauma; a běše hižom ćma, a Jezus njeběše k nim přišoł. ref((Mat. 14, 22. Mark. 6, 45.)) 

18. A to morjo poztawaše wot wulkeho wětra. 

19. Jako pak so běchu wotwjezli na pjeć a dwacyći abo na třiceći honow, wuhladachu woni Jezusa, zo chodźi po morju a zo so k łódźi přibližuje; tuž so bojachu. ref((Mat. 14, 25.)) 

20. Wón pak dźeše k nim: Ja sym, njebójće so. 

21. Tuž chcychu woni jeho do teje łódźe wzać; a hnydom běše ta łódź při kraju, do kotrehož woni so wjezechu. 

22. Nazajtra widźeše tón lud, kiž z teje strony morja steješe, zo žana druha łódźička tam njeběše, chiba ta jena, do kotrejež jeho wučomnicy běchu stupili, a zo Jezus ze swojimi wučomnikami njeběše na tu łódźičku šoł, ale sami jeho wučomnicy so běchu preč wotwjezli. 

23. Druhe łódźički pak přińdźechu z Tiberiasa blisko k temu městu, hdźež běchu woni tón chlěb jědli, jako tón Knjez běše to dźakowanje činił. 

24. Jako tón lud pak widźeše, zo Jezus tam njeběše ani jeho wučomnicy, stupichu woni tež sami do tych łódźow a přińdźechu do Kapernauma a pytachu Jezusa. 

25. A hdyž jeho namakachu z tamneje strony morja, dźachu woni k njemu: Rabbi, hdy sy sem přišoł? 

26. Jezus wotmołwi jim a dźeše: Zawěrnje, zawěrnje, ja praju wam, wy mje njepytaće teho dla, zo sće dźiwy widźili, ale zo sće wot teho chlěba jědli a sće nasyćeni. 

27. Pytajće jědź, nic, kiž hinje, ale jědź, kotraž wostanje do wěčneho žiwjenja, kotruž wam člorózki syn dać budźe; přetož teho je Bóh Wótc zazyglował. ref((St. 3, 16. St. 4, 14.)) 

28. Tuž dźachu woni k njemu: Što dyrbimy činić, zo bychmy Bože skutki činili? 

29. Jezus wotmołwi a dźeše k nim: To je Bože dźěło, zo byšće do teho wěrili, kotrehož wón pósłał je. ref((1 Jan. 3, 23.)) 

30. Tuž dźachu woni k njemu: Kajki dha ty dźiw činiš, zo bychmy widźili a tebi wěrili? Što dźěłaš? 

31. Naši wótcojo su manna jědli w pusćinje, jako pisane steji: Wón dawaše jim chlěb z njebjes k jědźi. ref((2 Mójz. 16, 13. 14. Neh. 9, 15. Ps. 78, 24. 25. Kn. mudr. 16, 20.)) 

32. Tuž dźeše Jezus k nim: Zawěrnje, zawěrnje, ja praju wam: Mójzas wam njeje chlěb z njebjes dał; ale mój Wótc dawa wam tón prawy chlěb z njebjes. 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001449.tif.large.jpg 
%----------------------------------------------------------- 

33. Přetož to je tón chlěb Boži, kiž z njebjes přińdźe a dawa swětu to žiwjenje. 

34. Woni teho dla dźachu k njemu: Knježe, daj nam přeco tajkeho chlěba. 

35. Jezus pak dźeše k nim: Ja sym tón chlěb teho žiwjenja; štóž ke mni přińdźe, tón njebudźe hłódny; a štóž do mnje wěri, temu so nihdy pić njezechce. ref((Št. 48. Jez. 55, 1. Sir. 24, 28. Jan. 4, 14. St. 7, 37.)) 

36. Ale ja sym wam to prajił, zo sće mje derje widźili, a wšak njewěriće. 

37. Wšitko, štož mi tón Wótc dawa, to přińdźe ke mni; a teho, kiž ke mni přińdźe, njebudu ja won wustorčić. ref((St. 17, 9.)) 

38. Přetož ja sym z njebjes přišoł, nic zo bych swoju wolu činił, ale teho wolu, kiž mje pósłał je. ref((St. 4, 34.)) 

39. To je pak ta wola teho Wótca, kiž mje pósłał je, zo bych ničo, štož wón mi dał je, njezhubił, ale zo bych to same zbudźił na poslenim dnju. ref((St. 10, 28. 29. St. 17, 12.)) 

40. To je pak ta wola teho, kotryž mje pósłał je: zo, štóž Syna widźi a wěri do njeho, měł wěčne žiwjenje; a ja budu jeho zbudźić na poslenim dnju. ref((St. 5, 29. St. 11, 24. Luk. 14, 14.)) 

41. Tuž mórčachu židźi wo to, zo wón dźeše: Ja sym tón chlěb, kotryž z njebjes je přišoł; 

42. A dźachu: Njeje tón Jezus, Jozefowy syn, kotrehož nana a maćer my znajemy? Kak dha praji tón: Ja sym z njebjes přišoł? ref((Mat. 13, 55. Luk. 4, 22.)) 

43. Tuž wotmołwi Jezus a dźeše k nim: Njemórčće bjez sobu; 

44. Nichtó njemóže ke mni přińć, chiba zo by jeho ćahnuł tón Wótc, kiž mje pósłał je; a ja budu jeho zbudźić na poslenim dnju. ref((Št. 65. Jer. 31, 3.)) 

45. Pisane steji w profetach: A woni budźa wšitcy wučeni wot Boha. Štóž to teho dla słyši wot Wótca a nawuknje to, tón přińdźe ke mni. ref((Jez. 54, 13. Jer. 31, 33.)) 

46. Nic, zo štó Wótca je widźił; chiba tón, kiž wot Boha je, tón je Wótca widźił. ref((St. 1, 18. Mat. 11, 27.))

%----------------------------------------------------------- 

detail((Tekst na 7. njedźelu po swj. Trojicy. IV.))

%-----------------------------------------------------------

47. [Zawěrnje, zawěrnje, ja praju wam: Štóž do mnje wěri, tón ma wěčne žiwjenje. ref((St. 3, 16. 18. 36.)) 

48. Ja sym tón chlěb teho žiwjenja. ref((Št. 35.)) 

49. Waši wótcojo su manna jědli w pusćinje, ale woni su zemrěli; ref((2 Mójz. 16, 15. 4 Mójz. 11, 7. Ps. 78, 24. 1 Kor. 10, 5.)) 

50. Tón je tón chlěb, kiž z njebjes přińdźe, tak zo štóž wot njeho by jědł, zo by njewumrěł. 

51. Ja sym tón žiwy chlěb, kiž je z njebjes přišoł; budźe-li štó wot tuteho chlěba jěsć, tón budźe žiwy do wěčnosće. A tón chlěb pak, kotryž ja dać budu, je moje ćěło, kotrež ja dać budu za žiwjenje teho swěta.] ref((St. 3, 13. Hebr. 10, 5. 10.)) 

52. Tuž zwadźichu so Židźa bjez sobu a dźachu: Kak móže nam tón swoje ćěło k jědźi dać? 

53. Jezus pak dźeše k nim: Zawěrnje, zawěrnje, ja praju wam, njebudźeće-li jěsć ćěło teho člorbzkeho syna a pić jeho krej, dha žaneho žiwjenja nimaće w sebi. 

54. Štóž moje ćěło jě a pije moju krej, tón ma wěčne žiwjenje; a ja budu jeho na poslenim dnju zbudźić. 

55. Přetož moje ćěło je ta prawa jědź, a moja krej je to prawe piće. 

56. Štóž moje ćěło jě a moju krej pije, tón wostanje w mni a ja w nim. ref((St. 15, 4. 1 Jan. 3, 24. St. 4, 13.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001450.tif.large.jpg 
%----------------------------------------------------------- 

57. Kaž mje pósłał je tón žiwy Wótc a ja žiwy sym Wótca dla, tak tež, štóž mje jě, tón samy budźe žiwy moje dla. 

58. Tón je tón chlěb, kiž z njebjes přišoł je; nic kaž waši wótcojo manna su jědli a wumrěli. Štóž tón chlěb jě, tón budźe žiwy do wěčnosće. ref((St. 3, 13.)) 

59. To praješe wón w šuli, jako wučeše w Kapernaumje. 

60. Wjele pak jeho wučomnikow, jako to běchu słyšeli, dźachu: To je twjerda ryč, štó móže ju słyšeć? 

61. Jako Jezus pak sam při sebi pytny, zo jeho wučomnicy wo to same mórčachu, dźeše wón k nim: Pohórši was to? 

62. Kak dha budźe, hdyž budźeće widźeć člorózkeho syna, zo horje stupa tam, hdźež prjedy bě? ref((St. 3, 13. Mark. 16, 19.)) 

63. Duch je, kiž čini žiwych; ćěło ničo njepomha. Te słowa, kotrež ja wam rěču, su duch a su žiwjenje. ref((2 Kor. 3, 6.)) 

64. Ale su pak někotři bjez wami, łotziž njewěrja. Přetož Jezus wot spočatka derje wjedźeše, kotzi su, kiž njewěrja, a štó tón je, kotryž jeho přeradźić budźe. ref((St. 2, 25.)) 

65. A wón dźeše: Teho dla sym ja wam prajił, zo nichtó njemóže ke mni přińć, chiba zo jemu je date wot mojeho Wótca. ref((Št. 44.)) 

66. Wot teho časa woteńdźe wjele jeho wučomnikow nazady a wjazy z nim njekhodźachu. 

67. Tuž praji Jezus tym dwanaće: Chceće tež wy preč hić? 

68. Ale Šiman Pětr jemu wotmołwi: Knježe, k komu póndźemy? Ty maš słowa wěčneho žiwjenja; ref((Št. 63. Jap.sk.5,20. Mat. 7,20.)) 

69. A my smy wěrili a póznali, zo ty sy Chrystus, tón Syn teho žiweho Boha. ref((St. 1, 49. Mat. 16, 16. Mark. 8, 20.)) 

70. Jezus wotmołwi jemu: Njejsym ja was dwanaće wuzwolił? a jedyn wot was je djaboł. ref((Luk. 6, 13. Jan. 8, 44.)) 

71. Wón pak rěčeše wot Judaša, Šimanoweho syna, Jšariotha. Přetož tón samy přeradźi jeho potom a běše jedyn tych dwanaće. 

%----------------------------------------------------------- 

staw((7. staw.))

detail((Chrystusowe prědowanje w templu.)) 

%-----------------------------------------------------------

1. Potom pak chodźeše Jezus wokoło po Galilejskej; přetož wón njechaše w židowskej wokoło chodźić, zo jemu židźi za jeho žiwjenjom stejachu. ref((St 86, 1.)) 

2. Běše pak blisko židow róčny čas tych hětow zestajenja. ref((3 Mójz. 23, 34.)) 

3. Dźachu teho dla jeho bratřa k njemu: Wuńdź wot tudy a dźi do Židowskeje, zo bychu tež twoji wučomnicy widźili te skutki, kotrež činiš. ref((Mat. 12, 46. Mark. 3, 31. Jap. sk. 1,14.)) 

4. Přetož nichtó nječini ničo w potajnym, a chce wšak widźeny być. Cžiniš-li ty tajke wěcy, dha zjerb so před swětom. 

5. Přetož tež jeho bratřa njewěrjachu do njeho. 

6. Tuž praji Jezus k nim: Mój čas hišće njeje přišoł; waš čas pak přeco je hotowy. ref((St. 2, 4.)) 

7. Swět was njemóže hidźić; mje pak hidźi wón, přetož ja swědču wot njeho, zo su jeho skutki złe. ref((St. 15, 18.)) 

8. Dźiće wy horje na tón róčny swjedźeń; ja hišće njepóńdu na tón samy róčny swjedźeń; přetož mój čas hišće njeje dopjelnjeny. ref((St. 8, 20.)) 

9. Jako wón pak to k nim běše prajił, wosta wón w Galilejskej. 

10. Jako pak jeho bratřa běchu horje šli, dźěše wón tehdy tež horje na tón róčny dźeń, nic fjawnje, ale jako potajnje. 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001451.tif.large.jpg 
%----------------------------------------------------------- 

11. Tuž pytachu jeho židźi tón róčny dźeń a dźachu: Hdźe je tón samy? 

12. A běše wulke mórčenje wot njeho bjez ludom. A někotři dźachu: Wón je dobry. Druzy pak dźachu: Nic, ale wón zawjedźe lud. ref((St. 9, 16. St. 10, 19. Mat. 21, 46.)) 

13. Nichtó pak zjawnje wot njeho njerěčeše, bojosće dla před židami. ref((St. 9,22. St. 19, 38. St. 12, 42.)) 

14. Srjedźa pak teho swjateho časa dźěše Jezus horje do templa a wučeše. 

15. A Židźa dźiwachu so a dźachu: Kak so tón do pisma wusteji, kiž wón to same njeje wuknył? ref((Mat. 13, 54.)) 

16. Jezus jim wotmołwi a dźeše: Moja wučba njeje moja, ale teho, kiž mje pósłał je; 

17. Chce-li štó teho wolu činić, tón budźe zhonić, hač je ta wučba wot Boha, abo hač ja sam wot sebje rěču. ref((Ps. 50, 23. Jan. 3, 21. St. 8, 32. 47.)) 

18. Štóž sam wot sebje rěči, tón swojeje sameje česće hlada; štóž pak teho sameho (jeho) česće hlada, kiž jeho pósłał je, tón je wěrny a njeje žana njeprawda w nim. ref((St. 5, 41.)) 

19. Njeje wam Mójzas zakoń dał? a žadyn bjez wami nječini teho zakonja. Čoho dla pytaće wy, zo byšće mje morili? ref((2 Mójz. 24, 3. 4. Jap. sk. 7, 53.)) 

20. Ludźo wotmołwichu a dźachu: Ty maš čerta, štó pyta će morić? ref((St. 8, 48. 52.)) 

21. Jezus wotmołwi a dźeše k nim: Jenički skutk sym ja činił, a wšitcy so temu dźiwaće. 

22. Mójzas je wam teho dla dał to wobrězanje (nic zo by było wot Mójzasa, ale wot wótcow); dha wšak wy na sabaće čłowjeka wobrězujeće. ref((1 Mójz. 17, 10. 3 Mójz. 12, 3.)) 

23. Hdyž čłowjek wobrězanje dóstanje na sabaće, tak zo by Mójzasowy zakoń łamany njebył, što dha so na mnje hněwaće, zo ja cyłeho čłowjeka sym na sabaće wustrowił? 

24. Njesudźće po zdaću, ale prawy sud sudźće. ref((5 Mójz. 1, 16. 17.)) 

25. Tuž dźachu někotři wot Jeruzalemzkich: Njeje to tón, kotrehož woni pytachu morić? ref((Št. 19.)) 

26. A hlaj, wón rěči zjawnje, a njepraja jemu ničo. Póznaju dha naši wyši nětk zawěsće, zo tón zawěsće je Chrystus? 

27. Ale wšak my wěmy, z wotkal tón je; hdyž pak Chrystus přińć budźe, njebudźe nichtó wjedźić, z wotkal wón je. 

28. Tuž zawoła Jezus w templu, wučeše a dźeše: Haj, wy mje znajeće a wěsće, z wotkal ja sym; ale ja sam wot sebje njejsym přišoł, ale wón je wěrny, kiž mje je pósłał, kotrehož wy njeznajeće. 

29. Ja znaju jeho pak; přetož ja sym wot njeho, a wón je mje pósłał. ref((St. 8, 55. Mat. 11, 27.)) 

30. Tuž pytachu woni, kak bychu jeho přijeli; ale nichtó tehdy ruku na njeho njepołoži, přetož jeho štunda hišće njeběše přišła. ref((St. 8, 20. Łuk. 22, 53.)) 

31. Ale wjele wot luda jich wěrješe do njeho a dźeše: Hdyž Chrystus přińć budźe, budźe wón tež wjazy tych zejchow činić, dyžli tón čini? ref((St. 8, 30. St. 20, 30.)) 

32. A wono přińdźe před Farizejskich, zo ludźo tajke wěcy wot njeho mórčachu. Tuž pósłachu ći Farizejscy a wyši měšnicy wotročkow won, zo bychu jeho přijeli. 

33. Ale Jezus dźeše k nim: Ja sym hišće mólički čas pola was, potom póńdu k temu, kiž mje pósłał je. ref((St. 13, 33.)) 

34. Wy budźeće mje pytać a njenamakać; a hdźež ja sym, tam njemóžeće wy přińć. ref((St.8, 21.)) 

35. Tuž dźachu Židźa bjez sobu: Hdźe dha tón zechze zańć, zo my jeho namakać njebudźemy? Póńdźe wón bjez Grichow, kiž tam a sem rosdźěleni leža, a budźe wón tych Grichow wučić? 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001452.tif.large.jpg 
%----------------------------------------------------------- 

36. Kajka je to ryč, zo wón praji: Wy budźeće mje pytać a njenamakać; a hdźež ja sym, tam wy přińć njemóžeće?

%----------------------------------------------------------- 

detail((Tekst na njedźelu Exaudi. IV.))

%-----------------------------------------------------------

37. [Ale na poslenim wulkim swjatym dnju stanu Jezus, wołaše a dźeše: Jeli zo komu so pić chce, tón pój ke mni a napij so! ref((3 Mójz. 23, 36.)) 

38. Štóž wěri do mnje, jako pismo praji, z teho žiwota rěki žiweje wody poběhnja. ref((Jez. 44, 3. Joel. 2, 28. Jap. sk. 2, 1.)) 

39. To pak praješe wón wot teho Ducha, kotrehož dostać dyrbjachu, kiž do njeho wěrja; přetož swjaty Duch hišće tudy njeběše, přetož Jezus hišće njeběše překrasnjeny.] 

40. Wjele teho dla wot luda, kiž tu ryč słyšachu, dźachu: Tón je zawěrnje tón profeta. ref((5: Mójz. 18; 15.)) 

41. Druzy prajachu: Tón je Chrystus. Někotři pak prajachu: Dyrbjał pak Chrystus z Galilejskeje přińć? ref((St. 1, 46)) 

42. Njepraji to pismo, zo z Davidoweho symjenja a z teho městka Betlehema, hdźež Dawid běše, ma Chrystus přińć? ref((Ps. 132, 11. Mich. 5, 2. Mat. 2, 5.)) 

43. Tak sta so pšećiwnozć bjez ludom jeho dla. ref((St. 9, 16.)) 

44. Někotři pak wot nich chcychu jeho pšijeć; ale nichtó wšak ruku na njeho njekładźeše. ref((Št. 30.)) 

45. Ći wotročcy teho dla přińdźechu zaso k wyšim měšnikam a k Farizejskim, a ći sami dźachu k nim: Čoho dla wy jeho njejsće přiwjedli? 

46. Ći wotročcy wotmołwichu: Nihdy žadyn čłowjek njeje tak rěčał, jako tutón čłowjek. ref((Mat. 7, 28.)) 

47. Tuž wotmołwichu jim ći Farizejscy: Sće wy tež zawjedźeni? 

48. Wěri tež jedyn wyši abo Farizejski do njeho? 

49. Ale tutón lud, kiž so njewuzteji na zakoń, je poklaty. 

50. Praji k nim Nikodemus, kotryž běše w nocy k njemu přišoł, kiž jedyn bjez nimi běše: ref((St. 3, 2.)) 

51. Sudźi naš zakoń tež čłowjeka, prjedy dyžli wot njeho słyši a póznaje, što wón čini? ref((2 Mójz. 23, 1. 3 Mójz. 19, 15. 5 Mójz. 19, 15 St. 17, 8.)) 

52. Woni wotmołwichu a dźachu k njemu: Sy ty tež z Galilejskeje? Wobhoń so a hladaj, z Galilejskeje njepoztanje žadyn profeta. 

53. A dźěše tak kóždy do swojeho doma. 

%----------------------------------------------------------- 

staw((8. staw.))

detail((Wo mandźelstwo-łamaŕzy, Chrysta paršonje a hamće a jeho wučomnikow wosebnosćach.)) 

%-----------------------------------------------------------

1. Jezus pak woteńdźe na wolijowu horu. 

2. A ze switanjom přińdźe wón zaso do templa, a wšitkón lud přińdźe k njemu; a wón so synu a wučeše jich. 

3. Ale pismawučeni a Farizejscy přiwjedźechu žónsku k njemu, w mandźelstwo-łamanju popanjenu, a stajichu ju srjedźa, 

4. A dźachu k njemu: Mištrje, ta žónska je popanjena w samym skutku, zo mandźelstwo łamaše; 

5. Mójzas je nam pak w zakonju přikazał, tajke kamjenjować; što teho dla ty prajiš? ref((5 Mójz. 20, 10. 5 Mójz. 22, 22. Ez. 16, 38. 40.)) 

6. To ryčachu woni pak spytawši jeho, zo bychu jeho móhli wobskoržić. Ale Jezus nachili so dele a pisaše z porstom na zemju. 

7. Jako woni pak njepšeztachu jeho woprašeć, pozběhnu wón so horje a dźeše k nim: Štóž bjez wami bjez hrěchow je, tón ćisń prěni kamjeń na nju. ref((Rom. 2, 1.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001453.tif.large.jpg 
%----------------------------------------------------------- 

8. A wón schili so zaso dele a pisaše na zemju. 

9. Jako woni pak to słyšachu a jim jich swědomnje dowjedźene bě, woteńdźechu woni, jedyn za druhim, počawši wot staršich hač do poslenjeho. A Jezus bu sam wostajeny, a ta žónska srjedźa stejo. ref((Rom. 2, 22.)) 

10. Jezus so pak pozběhnu; a jako nikoho njewidźeše, chiba tu žónsku, dźeše wón k njej: Žónska, hdźe su ći twoji wobskoržnicy? Njeje tebje nichtó zatamał? 

11. Wona pak dźeše: Nichtó, Knježe. Tuž dźeše Jezus: Dha ani ja će njezatamam; dźi a njehrěš dale wjazy. ref((St. 5, 14. Luk. 9, 56.)) 

12. Zaso rěčeše Jezus k nim a dźeše: Ja sym to swětło teho swěta; štóž za mnu dźe, tón njebudźe chodźić w ćěmnosći, ale budźe měć swětłosć teho žiwjenja. ref((Jez. 9, 2. Jan. 1, 5. 9.)) 

13. Tuž dźachu Farizejscy k njemu: Ty swědčiš sam wot sebje, twoje swědčenje njeje prawe. 

14. Jezus wotmołwi a dźeše k nim: Hdy bych ja sam wot sebje swědčił, dha je moje swědčenje prawe; přetož ja wěm, z wotkal sym přišoł a hdźe du; ale wy njewěsće, z wotkal přińdu a hdźe du. 

15. Wy sudźiće po ćěle; ja nikoho njesudźu. 

16. A hač tež ja sudźu, je wšak moje sudźenje prawe; přetož ja njejsym sam, ale ja a Wótc, kiž mje pósłał je. 

17. Tež steji we wašim zakonju pisane, zo dweju čłowjekow swědčenje prawe je. ref((5 Mójz. 17, 6. St. 19, 15. Mat. 18,16 2Kor. 13, 1. Hebr. 10, 28.)) 

18. Ja sym, kiž sam wot sebje swědču; a Wótc, kotryž mje pósłał je, swědči tež wote mnje. 

19. Tuž dźachu woni k njemu: Hdźe je twój Wótc? Jezus wotmołwi: Wy njeznajeće ani mje ani mojeho Wótca; hdy byšće mje znali, byšće wy tež mojeho Wótca znali. ref((St. 16, 3.)) 

20. Te same słowa rěčeše Jezus při Božim kašću, wučiwši w templu, a nichtó jeho njepšimaše; přetož jeho štunda hišće njeběše přišła. ref((St. 7, 30. Luk. 22, 53.)) 

21. Tuž dźeše Jezus zaso k nim: Ja du preč a wy budźeće mje pytać a w swojim hrěchu wumrjeć; hdźež ja du, wy přińć njemóžeće. ref((St. 7, 34. St. 13, 33.)) 

22. Tuž dźachu židźi: Chce dha wón so sam morić, zo praji: Hdźež ja du, wy přińć njemóžeće? 

23. A wón dźeše k nim: Wy sće wot spody sem, ja sym z wysoka dele; wy sće z tuteho swěta, ja njejsym z tuteho swěta. 

24. Teho dla sym wam prajił, zo budźeće wumrjeć w swojich hrěchach; přetož jeli zo njewěriće, zo ja to sym, dha budźeće wumrjeć w swojich hrěchach. ref((Mark. 16, 16.)) 

25. Tuž dźachu woni k njemu: Štó dha sy ty? A Jezus dźeše k nim: Najprjedy tón, kiž z wami rěču. 

26. Ja mam wjele wot was rěčeć a sudźić; ale tón, kiž mje je pósłał, je wěrny, a ja, štož wot njeho słyšał sym, to rěču před swětom. 

27. Woni pak njezrozumichu, zo wón jim wot Wótca praješe. 

28. Tuž dźeše Jezus k nim: Hdyž člorózkeho syna budźeće powyšić, tehdy budźeće póznać, zo ja sym, a ničo sam wot sebje nječinju, ale jako mje mój Wótc je nawučił, tak ja rěču. ref((St. 3, 14. St. 12, 32.)) 

29. A tón, kiž mje pósłał je, je zo mnu. Wótc njewostaji mje sameho; přetož ja činju kóždy čas, štož so jemu lubi. 

30. Jako wón to rěčeše, wěrješe jich wjele do njeho. ref((St. 7, 31.)) 

31. Tuž dźeše teho dla Jezus k Židam, kotřiž do njeho wěrjachu: Budźeće-li wy wostać při mojej rěči, dha sće moji prawi wučomnicy; ref((St. 7, 17. St. 15, 10. 14.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001454.tif.large.jpg 
%----------------------------------------------------------- 

32. A wy budźeće tu prawdu póznać, a ta prawda budźe was wuswobodźić. ref((Št. 36.)) 

33. Tuž wotmołwichu woni jemu: My smy Abrahamowe symjo, njejsmy nihdy nikoho wotročcy byli; kak dha ty prajiš, wy budźeće swobodni? 

34. Jezus wotmołwi jim: Zawěrnje, zawěrnje, ja praju wam, kóždy, kiž hrěch wobeńdźe, tón je teho hrěcha wotročk. ref((Rom. 6, 16. 20. 2 Pětr. 2, 19. 1 Jan. 3, 8.)) 

35. Wotročk pak njewostanje wěčnje w domje; syn wostanje wěčnje. ref((1 Mójz. 21, 10.)) 

36. Jeli zo was teho dla Syn wuswobodźi, dha sće prawje swobodni. ref((Št. 32. Rom. 6, 18. 22. Gal. 5, 1.)) 

37. Ja derje wěm, zo Abrahamowe symjo sće; ale wy pytaće mje morić, přetož moja ryč města pola was nima. ref((Mat. 3, 9.)) 

38. Ja rěču, štož wot swojeho Wótca sym widźił; a wy pak činiće, štož wot swojeho wótca sće widźili. ref((St. 3, 32.)) 

39. Woni wotmołwichu a dźachu k njemu: Araham je naš wótc. Praji Jezus k nim: Hdy byšće Abrahamowe dźěći bhli, dha byšće Abrahamowe skutki činili; ref((Mat. 3, 9. Luk. 3, 8.)) 

40. Ale nětk pytaće mje morić, tajkeho čłowjeka, kiž wam prawdu prajił sym, kotruž sym słyšał wot Boha; to njeje Abraham činił. 

41. Wy činiće swojeho wótca skutki. Tuž dźachu woni k njemu: My njejsmy z kurwaŕztwa rodźeni; my mamy jeneho Wótca, Boha. 

42. Jezus pak dźeše k nim: Hdy by Bóh waš Wótc był, byšće mje lubowali; přetož ja sym wušoł a přińdu wot Boha; ja pak sam wot sebje njejsym přišoł, ale wón je mje pósłał. 

43. Čoho dla dha zo moju ryč njeznajeće; přetož wy njemóžeće wšak moje słowo słyšeć. 

44. Wy sće wot wótca, teho djaboła, a po wašeho wótca žadosćach chceće wy činić. Tón samy je mordar wot spočatka a njeje wobstał w prawdźe; přetož ta prawda w nim njeje. Hdyž wón łžu rěči, dha rěči wón wot swojeho; přetož wón je łhaŕ a wótc teje sameje. ref((1 Jan. 3, 8. 1 Mójz. 3, 4. 2 Pětr. 2, 4. Jud. št. 6. 1 Kral. 22, 22.)) 

45. Ja pak, dokelž prawdu praju, njewěriće wy mi.

%----------------------------------------------------------- 

detail((Sćenje na njedźelu Judica.))

%-----------------------------------------------------------

46. [Štó bjez wami móže mi hrěch dowjezć? Hdyž ja wam pak prawdu praju, čoho dla njewěriće wy mi? ref((Jez. 53, 9. 2 Kor. 5, 21. 1 Pětr. 2, 22.)) 

47. Štóž wot Boha je, tón posłucha na Bože słowo; teho dla wy njeposłuchaće, dokelž wy wot Boha njejsće. ref((St. 10, 27. 1 Jan. 4, 6.)) 

48. Tuž wotmołwichu ći židźi a dźachu k njemu: Njeprajimy my prawje, zo ty Samaritski sy a maš čerta? ref((St. 7, 20.)) 

49. Jezus wotmołwi: Ja žaneho čerta nimam; ale ja česću swojeho Wótca, a wy haniće mje. ref((St. 7, 18.)) 

50. Ja pak swoju česć njepytam; ale jedyn je, kiž ju pyta a sudźi. ref((St. 5, 30. 41.)) 

51. Zawěrnje, zawěrnje, ja praju wam: Budźe-li štó moje słowo dźeržeć, tón njebudźe smjerće wohladać wěčnje.  ref((St. 6, 40. 47.)) 

52. Tuž dźachu židźi k njemu: Nětk póznajemy my, zo čerta maš. Abraham je wumrěł a profetojo , a ty prajiš: Budźe-li štó moje słowo dźeržeć, tón njebudźe smjerće woptać wěčnje. ref((Zach. 1, 5.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001455.tif.large.jpg 
%----------------------------------------------------------- 

53. Sy ty wjazy, dyžli naš wótc Abraham, kiž wumrěł je? a profetojo  su wumrěli. Što činiš ty wot so sam? 

54. Jezus wotmołwi: Jeli zo ja so sam česću, dha moja česć ničo njeje. Ale mój Wóćez je, kiž mje česći, wot kotrehož wy prajiće, zo wón waš Bóh je, 

55. A njeznajeće jeho; ja pak jehó znaju. A hdy bych ja prajił, zo jeho njeznaju, dha bych ja łhaŕ był, jako wy sće. Ale ja znaju jeho a dźeržu jeho słowo. ref((St. 7, 28.)) 

56. Abraham, waš wótc, wjeseleše so, zo by wón mój dźeń widźił; a wón widźeše jón a zradowaše so.

57. Tuž dźachu židźi k njemu: Ty hišće njejsy poł sta lět stary a sy Abrahama widźił? 

58. Jezus dźeše k nim: Zawěrnje, zawěrnje, ja praju wam: Prjedy dyžli Abraham bu, sym ja. 

59. Tuž zběhachu woni kamjenje, zo bychu na njeho ćiskali. Ale Jezus potaji so a wuńdźe z templa, pušći so srjedźa přez nich preč a tak woteńdźe.] ref((St. 10, 31. Luk. 4, 30.)) 

%----------------------------------------------------------- 

staw((9. staw.))

detail((Slepyrodźeny bu wot Chrystusa widźacy sčinjeny.)) 

%-----------------------------------------------------------

%----------------------------------------------------------- 

detail((Tekst na 19. njedźelu po swj. Trojicy. IV.))

%-----------------------------------------------------------

1. [A jako Jezus nimo dźěše, wuhlada wón jeneho, kiž běše slepy wot swojeho naroda. 

2. A jeho wučomnicy prašachu jeho a dźachu: Mištrje, štó je zhrěšił, tón abo jeho staršej, zo je so slepy narodźił? ref((Luk. 13, 2.)) 

3. Jezus wotmołwi: Ani tón njeje zhrěšił ani jeho staršej; ale zo bychu te skutki Bože zjewjene byłe na nim. 

4. Ja dyrbju dźěłać to dźěło teho, kiž mje je pósłał, dokelž dźeń je; nóc přińdźe, hdźež nichtó njebudźe móc dźěłać. 

5. Dokelž sym na swěće, sym ja swětło teho swěta.] ref((St. 1, 9.)) 

6. Jako wón to běše prajił, plunu wón na zemju a sčini błóto wot slinow a pomaza to błóto na teho slepeho woči, 

7. A dźeše k njemu: Woteńdź k temu hatej Siloam (to je přełožene: pósłany) a zmyj so. A wón woteńdźe a zmy so a přińdźe widźacy. ref((Neh. 3, 15.)) 

8. Susodźi pak a ći, kotřiž jeho prjedy běchu widźili, zo prošeŕ je, dźachu: Njeje tón, kiž tu sedźeše a prošeše? ref((Jap. sk. 3, 2. 10.)) 

9. Druzy dźachu, zo wón je; a druzy: Wón je na njeho podobny. Wón sam pak dźeše: Ja sym tón. 

10. Tuž dźachu woni k njemu: Kak stej twojej woči wotewrjenej? 

11. Wón wotmołwi a dźeše: Tón čłowjek, kotremuž rěkaju Jezus, sčini błóto a pomaza mojej woči a dźeše ke mni: Dźi k temu hatej Siloam a wumyj so. Ja pak woteńdźech a wumych so a doztach widźenje. 

12. Tuž dźachu woni k njemu: Hdźe je tón samy? Wón dźeše: Ja njewěm. 

13. Tuž wjedźechu woni jeho k Farizejskim, teho, kotryž něhdy běše slepy był. 

14. (Sabat pak běše, jako Jezus to błóto činješe a jeho woči wotewri.) ref((St. 5, 9.)) 

15. Tuž prašachu jeho z noweho, tež ći Farizejscy, kak wón je to widźenje dóstał? Wón pak dźeše k nim: Błóto połoži wón na mojej woči, a ja so wumych, a nětk ja widźu. 

16. Tuž dźachu někotři tych Farizejskich: Tutón čłowjek njeje z Boha, dokelž wón sabat njedźerži. Druzy pak dźachu: Kak móže hrěšny čłowjek tajke zejchi činić? A běše rozdźělenje bjez nimi. ref((Št. 31. 33.)) 


17. Woni dźachu zaso k temu slepemu: Što ty prajiš wot njeho, zo wón je twojej woči wotewrił? A wón dźeše, zo je profeta.
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001456.tif.large.jpg 
%----------------------------------------------------------- 

18. židźi pak njewěrjachu wot njeho, zo bě slepy był a to widźenje zaso dóstał, hač woni zawołachu teju staršeju teho sameho, kiž běše to widźenje dóstał; 

19. A prašachu jeju a dźachu: Je tón waju syn, wot kotrehož wój prajitaj, zo wón so je slepy narodźił? Kak dha, zo wón nětk widźi? 

20. Jeho staršej wotmołwištaj jim a dźeštaj: Mój wěmój, zo tón naju syn je a zo wón so je slepy narodźił; 

21. Kak wón pak nětk widźi, njewěmój mój; abo štó je jeho woči wotewrił, mój tež njewěmój. Wón je stary dosć; woprašejće jeho, njech wón sam za so rěči. 

22. To praještaj jeho staršej, přetož wonaj boještaj so tych Židow. Přetož židźi běchu so hižom zjednoćili, budźe-li jeho štó za Chrystusa póznać, zo by tón samy ze zhromadźizny wustorčeny był. ref((St. 7, 13.)) 

23. Teho dla dźeštaj jeho staršej: Wón je stary dosć, woprašejće jeho. 

24. A woni zawołachu zaso teho čłowjeka, kiž běše slepy był, a dźachu k njemu: Daj Bohu česć. My wěmy, zo tón čłowjek hrěšnik je. ref((Joz. 7, 19. 1 Sam. 6, 5.)) 

25. Wón pak wotmołwi a dźeše: Jeli hrěšnik, to ja njewěm; jene ja derje wěm, zo ja slepy běch a nětk widźu. 

26. Tuž woni wospjet k njemu dźachu: Što wón činješe tebi? Kak wón twojej woči wotewri? 

27. Wón wotmołwi jim: Ja sym wam nětk powědźił, a njejsće to słyšeli? Što chceće wy jo zaso słyšeć? Chceće wy tež jeho wučomnicy być? 

28. Tuž wuswarichu woni jeho hroznje a dźachu: Ty sy jeho wučomnik; my pak smy Mójzasowi wučomnicy. 

29. My wěmy, zo Bóh je z Mójzasom rěčał; wot teho my pak njewěmy, z wotkal wón je. 

30. Tón čłowjek wotmołwi a dźeše k nim: To je wšak dźiwna wěc, zo wy njewěsće, z wotkal wón je, a wón je mojej woči wotewrił. 

31. My wěmy pak, zo Bóh hrěšnikow njesłyši; ale jeli zo štó bohabojazny je a čini jeho wolu, teho sameho słyši wón. ref((Hiob. 27, ó. St. 35, 13. Ps. 66, 18. Přisł. 15, 29. St. 28, 9. Jez. 1, 15.)) 

32. Wot spočatka swěta njeje słyšane było, zo by štó rodźenemu slepemu woči wotewrił. 

33. Hdy by tón njebył wot Boha, wón by ničo njemohł činić. ref((Št. 16.)) 

34. Woni wotmołwichu a dźachu k njemu: Ty sy so wšitkón w hrěchach narodźił, a ty nas wučiš? A wuhnachu jeho won. 

35. To přińdźe před Jezusa, zo běchu jeho won wuhnali. A jako wón jeho namaka, dźeše wón k njemu: Wěriš ty do teho Syna Božeho?" 

36. Wón wotmołwi a dźeše: Knježe, kotry je, zo bych do njeho wěrił? 

37. Jezus pak dźeše k njemu: A ty sy jeho widźił; a kiž z tobu rěči, tón samy je. St. 4, 26. 

38. Wón pak dźeše: Knježe, ja wěrju. A modleše so k njemu. 

39. A Jezus dźeše: Ja sym k sudej přišoł do teho swěta, zo bychu, kiž njewidźa, widźili, a kiž widźa, slepi byli. ref((Mat. 13, 13.)) 

40. A to same słyšachu někotři tych Farizejskich, kiž při nim běchu, a dźachu k njemu: Smy dha my tež slepi? 

41. Jezus dźeše k nim: Hdy byšće wy slepi byli, njebyšće žaneho hrěcha měli. Nětk wy pak prajiće: My widźimy! teho dla waš hrěch wostanje. 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001457.tif.large.jpg 
%----------------------------------------------------------- 

%----------------------------------------------------------- 

staw((10. staw.))

detail((Wo dobrym pastyrju a jeho wowcach. Wo durjach k wowčerni a Khryztu, wyšim pastyrju, a hač wón Mesias je.)) 

%-----------------------------------------------------------

1. Zawěrnje, zawěrnje, ja praju wam: Štóž z durjemi nutř njeńdźe do wowčernje, ale lěze druhdźe nutř, tón je paduch a mordar. 

2. Štóž pak z durjemi nutř dźe, tón je pastyr tych wowcow. 

3. Temu wotewri wrótnik, a wowcy słyša jeho hłós; a wón zawoła swoje wowcy z mjenom a wodźi je won. 

4. A hdyž je swoje wowcy wupušćił, dźe wón prjedy nich, a wowcy du za nim, dokelž jeho hłós znaja. 

5. Sa cuzym pak wone njeńdu, ale ćěkaju wot njeho, dokelž tych cuzych hłós njeznaja. 

6. To přisłowo dźeše Jezus k nim; woni pak njezrozumichu, što by to było, štož jim praješe. 

7. Teho dla dźeše Jezus zaso k nim: Zawěrnje, zawěrnje, ja praju wam: Ja sym te durje k wowcam. 

8. Wšitcy, kiž prjedy mje přišli su, ći su paduši a mordarjo byli; ale wowcy jich njejsu posłuchałe. ref((Jer. 23, 2.)) 

9. Ja sym te durje; jeli zo něchtó pšeze mnje nutř dźe, budźe zbóžny, a budźe won a nutř chodźić a paztwu namakać. 

10. Paduch njepřińdźe, chiba zo by kranuł a dajił a skóncował. 

11. Ja sym přišoł, zo bychu žiwjenje a wie dosć měli. ref((Ps 23, 1.))

%----------------------------------------------------------- 

detail((Sćenje na njedźelu Mizericordias Domini.))

%-----------------------------------------------------------

12. [Ja sym tón dobry pastyr. Tón dobry pastyr wostaji swoje žiwjenje za wowcy. Najaty pak a kiž pastyr njeje a tež wowcy jeho njejsu, hdyž widźi, zo wjelk dźe, dha wopušći wón wowcy a ćeknje; a wjelk spopadła a rospróši wowcy. ref((Ps. 23, 1. 80, 2. Jez. 40, 11. Ez. 34, 11. 23. St. 37, 24. 1 Pětr. 2, 25. Jan. 15, 13.)) 

13. Najaty pak ćeknje; přetož wón je najaty a njerodźi wo wowcy. 

14. Ja sym tón dobry pastyr a znaju swoje wowcy, a wone mje znaju, ref((2 Tim. 2, 10.)) 

15. Kaž mje Wótc znaje a tež ja znaju Wótca; a wostaju swoje žiwjenje za wowcy. 

16. A ja mam hišće druhe wowcy, te njejsu z teje wowčernje. A te same dyrbju ja tež přiwjesć, a wone budźa mój hłós słyšeć, a budźe jene stadło a jedyn pastyr.] ref((Ez. 37, 22. Mich. 2, 12.)) 

17. Teho dla lubuje mje mój Wótc, zo ja swoje žiwjenje wostaju, zo bych to same zaso wzał. 

18. Nichtó njebjerje jo wote mnje, ale ja wostaju to same sam wot sebje. Ja mam móc, to same wostajić, a mam móc, to same zaso wzać. Tajku přikaznju sym ja dóstał wot swojeho Wótca. ref((St. 14, 31.))

19. A sta so zaso rozdźělenje bjez Židami tych samych ryčow dla. ref((St. 7, 43. St. 9, 16.)) 

20. Wjele pak bjez nimi dźachu: Wón ma čerta a je njemudry; što jeho posłuchaće? 

21. Druzy dźachu: To njejsu słowa wobsynjeneho čłowjeka; móže tež čert slepych woči wotewrić? 

22. Cyrkwine poswjećenje pak bě we Jerusalemje, a běše zyma. ref((2 Makk. 1, 9)) 

%----------------------------------------------------------- 

detail((Tekst na 24. njedźelu po swj. Trojicy. IV.))

%-----------------------------------------------------------

23. [A Jezus pokhodźi w templu w hali (pšitwarku) Salomonowej. 

24. Tuž wobstupichu jeho židźi a dźachu k njemu: Kak dołho zdźeržuješ ty našu dušu? Jeli zo sy ty Chrystus, powjez nam khroble. ref((St. 16, 29.)) 

25. Jezus wek jim: Ja sym wam to powědźił, a wy njewěriće. Te skutki, kotrež ja činju w swojeho Wótca mjenje, te swědča wote mnje. ref((St. 5, 36.)) 

26. Ale wy njewěriće; přetož wy njejsće wot mojich wowcow, jako sym wam prajił. ref((St. 8, 45.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001458.tif.large.jpg 
%----------------------------------------------------------- 

27. Přetož moje wowcy słyša mój hłós, a ja je znaju, a wone du za mnu; ref((St. 8, 47.)) 

28. A ja dawam jim wěčne žiwjenje; a wone njebudźa nihdy kónc wzać, a nichtó njebudźe je z mojeje ruki wutorhnyć. 

29. Tón mój Wótc, kiž te same mi dał je, je wjetši dyžli wšitko; a nichtó njemóže je z mojeho Wótca ruki wutorhnyć. ref((St. 14, 28.)) 

30. Ja a tón Wótc smój jene.] 

31. Tuž zběhachu židźi zaso kamjenje horje, zo bychu jeho kamjenjowali. 

32. Jezus wotmołwi jim: Wjele dobrych skutkow sym ja wam wopokazał wot swojeho Wótca; kotreho dla bjez tymi samymi skutkami mje wy kamjenjujeće? 

33. Ći Židźa wotmołwichu jemu a dźachu: Dobreho skutka dla će njekamjenjujemy, ale Božeho hanjenja dla, a zo ty čłowjek sy a činiš so sam za Boha. 

34. Jezus wotmołwi jim: Njeje pisane we wašim zakonju: Ja sym prajił, wy sće bohojo? ref((Ps. 82, 6.)) 

35. Hdyž wón tych samych bohow mjenuje, kotrymž so to słowo Bože stało je (a to pismo wšak njemóže łamane być), 

36. Prajiće dha wy k temu, kotrehož tón Wótc woswjećił a do swěta pósłał je: Ty haniš Boha, teho dla, zo praju: Ja sym Boži Syn? ref((St. 5, 17. 20.)) 

37. Nječinju-li ja skutki swojeho Wótca, dha mi njewěŕće; 

38. Cžinju-li ja pak, dha wěrće wšak tym skutkam, nochzeće-li wy mi wěrić, tak zo byšće póznali a wěrili, zo Wótc we mni je a ja w nim. ref((St. 14, 11.)) 

39. Woni pytachu teho dla zaso, zo bychu jeho přijeli; ale wón jim wuńdźe z jich ruki, ref((St. 8, 59. Luk. 4, 30.)) 

40. A woteńdźe zaso na tamnu stronu Jordana na to město, hdźež Jan prjedy běše křćił, a wosta tam. ref((St. 1, 28.)) 

41. A jich wjele přińdźe k njemu a dźachu: Jan žaneho zejcha nječinješe; ale wšitko, štož Jan wot teho prajił je, je wěrne. 

42. A wěrješe tam jich wjele do njeho. 

%----------------------------------------------------------- 

staw((11. staw.))

detail((Lazarus bu horje zbudźeny.)) 

%-----------------------------------------------------------

%----------------------------------------------------------- 

detail((Tekst na njedźelu Oculi. III.))

%-----------------------------------------------------------

1. [Jedyn pak chory ležeše, z mjenom Lazarus z Bethanije, z teho městka Marje a jeje sotry Marthy. ref((Luk. 11, 38.)) 

2. (To pak běše ta Marja, kotraž teho Knjeza běše žałbowała ze žałbu a jemu jeho nohi wutrěła ze swojimi włosami; teje sameje bratr Lazarus ležeše chory.) ref((St. 12, 3.)) 

3. Tuž pósłaštej jeho sotzje k njemu a daštej jemu powjedźić: Knježe, hlaj, kotrehož lubo maš, tón leži chory. 

4. Jako Jezus pak to słyšeše, dźeše wón: Tuta chorosć njeje k smjerći, ale k česći Božej, zo by Boži Syn přez nju česćeny był. ref((St. 9, 3.)) 

5. Jezus pak lubowaše Marthu a jeje sotru a teho Lazara. 

6. Jako wón teho dla wusłyša, zo wón chory je, wosta wón tehdy dwaj dnjej na tym měsće, hdźež běše. 

7. Tuž potom praji wón k swojim wučomnikam: Ćehńmy zaso do židowskeje. 

8. Jeho wučomnicy dźachu k njemu: Mištrje, njedawno chcychu će Židźa kamjenjować, a ty chceš tam zaso ćahnyć? ref((St. 8, 59.)) 

9. Jezus wotmołwi: Njeje za dźeń dwanaće štundow? Štóž wodnjo chodźi, tón so njeztorči; přetož wón widźi swětło tuteho swěta; ref((St. 9, 4. Luk. 13, 32.))
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001459.tif.large.jpg 
%----------------------------------------------------------- 

10. Štóž pak w nocy chodźi, tón so storči; přetož žane swětło njeje w nim. ref((St. 12, 35.)) 

11. To rěčeše wón, a potom praji wón k nim: Lazarus, naš přećel, spi; ale ja du, zo bych jeho ze spanja zbudźił. ref((Mat. 9, 24.)) 

12. Tuž dźachu jeho wučomnicy: Knježe, spi-li wón, dha budźe lěpje z nim. 

13. Jezus pak rěčeše wot jeho smjerće; woni sebi pak myslachu, zo rěči wot ćělneho spanja. 

14. Tuž dźeše Jezus zjawnje k nim: Lazarus je wumrěł; 

15. A ja so zwjeselu waše dla, zo tam njejsym był, zo byšće wěrili; ale ćehńmy k njemu. 

16. Tuž dźeše Tomaš, kotremuž rěkaju Didimus, k wučomnikam: Ćehńmy tež sobu, zo bychmy z nim wumrěli.] 

17. Tuž přińdźe Jezus a namaka jeho, zo wón hižom štyri dny w rowje ležał běše. 

18. (Bethania pak běše blisko při Jerusalemje, wokoło pjatnaće honow.)

19. A wjele židow běše k Marće a k Marji přišło, zo bychu jeju tróštowali jeju bratra dla. 

20. Jako Martha pak słyšeše, zo Jezus dźe, dźěše wona jemu napřećiwo. Marja pak wosta domach sedźo. 

21. Tuž dźeše Martha k Jezusej: Knježe, hdy by ty tudy był, mój bratr njebudźiše wumrěł; 

22. Ale ja wěm tež hišće, zo, štož ty prosyš wot Boha, to budźe ći Bóh dać. ref((St. 9, 30. 31.)) 

23. Jezus praji k njej: Twój bratr dyrbi stanuć. 

24. Martha praji k njemu: Ja derje wěm, zo budźe wón stanuć w horjestawanju na poslenim dnju. ref((Luk. 14, 14. Jan. 5, 29. St. 6, 40.))

%----------------------------------------------------------- 

detail((Tekst na jutrowničku. IV.))

%-----------------------------------------------------------

25. [Jezus praji k njej: Ja sym to horjestawanje a to žiwjenje. Štóž do mnje wěri, budźe žiwy, hač wón runje wumrě; ref((St. 14, 6.)) 

26. A štóž je žiwy a wěri do mnje, tón nihdy njebudźe wumrjeć.] Wěriš to? ref((St. 6, 35. 40. 50.)) 

27. Wona praji k njemu: Knježe, haj, ja wěrju, zo ty sy Chrystus, tón Syn Boži, kiž na swět je přišoł. ref((St. 6, 69.)) 

28. A jako wona to běše wuryčała, woteńdźe wona a zawoła swoju sotru Marju potajnje a dźeše k njej mjelčo: Tón mištr je tudy a woła će. 

29. Ta sama, jako to wona słyšeše, stanu wona hnydom a přińdźe k njemu. 

30. Přetož Jezus hišće njeběše do teho městka přišoł, ale běše hišće na tym měsće, hdźež jemu Martha běše napřećiwo přišła. ref((Št. 20.)) 

31. Židźi pak, kotřiž při njej w domje běchu a ju tróštowachu, widźichu Marju, zo nahle poztaže a wuńdźe, dźěchu woni za njeju a dźachu: Wona dźe k rowu, zo by tam płakała.

%----------------------------------------------------------- 

detail((Tekst na njedźelu Lätare. III.))

%-----------------------------------------------------------
32. [Jako pak Marja tam přińdźe, hdźež Jezus běše, a jeho wuhlada, padźe wona k jeho nohomaj a dźeše k njemu: Knježe, hdy by ty tudy był, mój bratr by njewumrěł. 

33. Jako Jezus pak widźeše, zo wona płakaše a zo ći židźi tež płakachu, kotřiž z njeju běchu přišli, rozzłobi wón so w duchu a rosrudźi so sam, 

34. A dźeše: Hdźe sće jeho połožili? Woni dźachu k njemu: Knježe, pój a pohladaj. 

35. A Jezus zapłaknu. ref((Luk. 19, 41.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001460.tif.large.jpg 
%----------------------------------------------------------- 

36. Tuž dźachu ći židźi: Hlaj, kak je wón jeho lubo měł! 

37. Někotři pak bjez nimi dźachu: Njemóžeše tón, kotryž slepemu woči běše wotewrił, tež činić, zo by tež tón njewumrěł? ref((St. o, 6. 7.)) 

38. Jezus pak zaso so rozzłobi sam w sebi a přińdźe k temu rowu. Jama pak běše, a běše kamjeń z wjercha na nju połoženy. 

39. Jezus dźeše: Wzmiće tón kamjeń preč! Praji k njemu Martha, ta sotra teho morweho: Knježe, wón hižom smjerdźi; přetož wón je štyri dny ležał. 

40. Jezus praji k njej: Njejsym tebi rjeknył, hdy by ty wěriła, ty by tu krasnosć Božu dyrbjała wohladać? ref((Rom. 6, 4.)) 

41. Tuž wzachu woni tón kamjeń preč, hdźež tón morwy ležeše. Jezus pak pozběhnu horje swojej woči a dźeše: Wótče, ja so dźakuju tebi, zo ty mje wusłyšał sy; ref((Mark. 7, 34.)) 

42. Ja zawěsće wěm, zo ty mje přeco wusłyšiš; ale teho luda dla, kiž tudy wokoło steji, rěču ja to same, zo bychu woni wěrili, zo ty mje pósłał sy. ref((St. 12, 30.)) 

43. Jako wón to běše prajił, zawoła wón z wulkim hłosom: Lazarje, pój won! 

44. Tuž wuńdźe tón, kotryž běše wumrěł, zwjazany z ćělnymi płachtami na nohomaj a na rukomaj, a jeho wobličo běše z pótnym rubom wobwinjene. Jezus prajik nim: Roswježće jeho a njech won dźe. 

45. Wjele židow pak, kiž k Marji běchu přišli, widźiwši, štož Jezus běše činił, wěrjachu do njeho. 

46. Někotři pak wot nich woteńdźechu k Farizejskim a powědźichu jim, štož Jezus běše činił.]

%----------------------------------------------------------- 

detail((Tekst na njedźelu Judica. lII.))

%-----------------------------------------------------------
47. [Tuž zhromadźichu wyši měšnicy a Farizejscy radu a dźachu: Što činimy? Tutón čłowjek čini wjele zejchow. ref((Mat. 26, 3. Luk. 22, 2.)) 

48. Wostajimy-li jeho tak, dha budźa wšitcy do njeho wěrić; tuž budźa Romzzy přińć a wozmu nam naš kraj a ludźi. 

49. Jedyn pak bjez nimi, Kajphas, kiž to same lěto wyši měšnik běše, dźeše k nim: Wy ničo njewěsće, 

50. Ani njerospomniće tež ničo. Lěpje nam je, zo jedyn čłowjek wumrě za lud, dyžli zo by cyły lud zahinył. ref((St. 18, 14.)) 

51. To wón pak sam wot sebje njerěčeše; ale dokelž wón to same lěto wyši měšnik běše, wěšćeše wón. Přetož Jezus dyrbješe wumrjeć za lud, 

52. A nic za židowski lud sam, ale zo by wón te dźěći Bože, kiž roshonjene běchu, zhromadźił na jene. ref((St. 10, 16. Eph. 2, 16.)) 

53. Wot teho sameho dnja teho dla zradźowachu woni, kak bychu jeho morili. 

54. Jezus teho dla njekhodźeše wjazy zjawnje bjez Židami, ale woteńdźe wot tudy do kraja blisko při pusćinje do města, kotremuž rěkaju Ephrem; a tam měješe wón swoje činjenje ze swojimi wučomnikami. 

55. Blisko pak běchu te jutry tych Židow, a dźěše jich wjele horje do Jerusalema z teho sameho kraja před tymi jutrami, zo bychu so wučisćili. ref((2 Kron. 30, 17.)) 

56. Tuž stejachu woni a prašachu so po Jezusu a ryčachu hromadźe w templu: Što so wam zda, zo wón njepřińdźe na tón swjaty čas? 

57. Wyši měšnicy pak a Farizejscy běchu přikaznju wudali: hdy by štó wědźał, hdźe wón je, zo by powědźił, zo bychu jeho přijeli.] 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001461.tif.large.jpg 
%----------------------------------------------------------- 

%----------------------------------------------------------- 

staw((12. staw.))

detail((Chrysta žałbowanje a kak wón do Jerusalema jědźe. Prědowanje wo wužitku jeho smjerće. Wo wěrje a njewěrje.)) 

%-----------------------------------------------------------

%----------------------------------------------------------- 

detail((Sćenje na njedźelu Palmarum.))

%-----------------------------------------------------------

1. [Šěsć dnjow pak před jutrami přińdźe Jezus do Bethanije, hdźež Lazarus běše, tón morwuy, kotrehož Jezus zbudźił běše wot morwych. ref((Mat. 26, 6. Mark. 14, 3.)) 

2. Tam přihotowachu woni jemu hosćinu, a Martha słužeše. Lazarus pak běše jedyn tych samych, kiž z nim so k blidu sydachu. 

3. Marja pak wza punt žałby z dobreje krasneje nardy, žałbowaše tej nocy Jezusowej a wutrě ze swojimi włosami jeho nocy. Ta chěža pak bu napjelnjena wot wonjenja teje žałby. ref((Mat. 26, 6. Mark. 14, 3.)) 

4. Tuž dźeše jeho wučomnikow jedyn, Judaš, Šimanowy syn, Jšarioth, kiž jeho potom přeradźi: 

5. Čoho dla njeje ta žałba pšedata za tři sta krošow a njejsu chudym date? 

6. To wón pak rěčeše, nic, zo by wón kedźbu měł na chudych; ale zo paduch běše a měješe móšnju a nošeše, štož bě date. 

7. Tuž dźeše Jezus: Wostajće ju na pokoj; to je wona schowała k dnju mojeho pohrjebanja. 

8. Přetož chudych maće wy kóždy čas pola was; mje pak nimaće kóždy čas. ref((5 Mójz. 15, 11. Mat. 26, 11.)) 

9. Tuž zhoni wjele luda tych židow, zo wón tam běše; a njepšińdźechu Jezusa sameho dla, ale zo bychu tež Lazara wohladali, kotrehož wón wot morwych běše zbudźił. ref((St. 11, 43. 44.)) 

10. Ale wyši měšnicy stejachu za tym, zo bychu tež Lazara skóncowali. 

11. Přetož jeho dla dźěše wjele Židow tam a wěrjachu do Jezusa. 

12. Nazajtra wjele luda, kiž běše na tón róčny čas přišoł, jako słyšeše, zo Jezus přińdźe do Jerusalema, ref((Mat. 21, 8. Mark. 11, 8.)) 

13. Nabrachu woni sebi palmowych hałozow, wuńdźechu jemu napřećiwo a wołachu: Hozianna, budź chwaleny, kiž přińdźe w Knjezowym mjenje, tón Israelski kral!] ref((Mat. 21, 8. 9. St. 23, 39. Mark. 11, 8. 9. Luk. 19, 37. 38. Ps. 118, 25. 26.)) 

14. Jezus pak dozta wóslicu a jědźiše na njej, jako tež pisane je: ref((Mat. 21, 7.)) 

15. Njebój so, dźowka Sionzka! Hlaj, twój kral přińdźe jědźo na wóselzkim zrěbjeću. ref((Sach. 9, 9. Jez. 62, 11. Mat. 21, 5.)) 

16. To pak njezrozumichu jeho wučomnicy z prěnjeho; ale hdyž Jezus překrasnjeny bu, tehdy spomnichu woni na to, zo to wot njeho běše pisane a jemu to běchu činili. 

17. Tón lud pak, kiž z nim běše, jako wón Lazara z rowa zawoła a wot morwych jeho zbudźi, chwaleše tón skutk. 

18. Teho dla dźěše jemu tež lud napřećiwo, jako słyšeše, zo wón tajki dźiw činił běše. 

19. Farizejscy teho dla dźachu bjez sobu: Widźiće, zo ničo njedokonjeće; hlaj, wšitkón swět běži za nim. 

%----------------------------------------------------------- 

detail((Tekst na swjedźeń třoch kralow. IV.))

%-----------------------------------------------------------

20. [Někotři Grichojo pak běchu bjez tymi, kiž horje přišli běchu na róčny čas so modlić. ref((1 Kral. 8, 411.)) 

21. Ći přistupichu k Philippej, kiž běše z Bethzaidy Galilejskeje, prošachu jeho a dźachu: Knježe, my chcyli radźi Jezusa wohladać. 

22. Philipp přińdźe a powjedźi to Handrijej, a Handrij zaso a Philipp wupowědźištaj to Jezusej. 

23. Jezus pak wotmołwi jimaj a dźeše: Čas je přišoł, zo čłoski syn překrasnjeny budźe.]

%----------------------------------------------------------- 

detail((Tekst na njedźelu Jubilate. IV.))

%----------------------------------------------------------- 

24. [Zawěrnje, zawěrnje, ja praju wam: Jeli zo pšeńčne zorno do zemje njepanje a njezemrje, dha wostanje wone same; hdyž pak zemrje, přinjese wjele płodow. ref((1 Kor. 15, 37.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001462.tif.large.jpg 
%----------------------------------------------------------- 

25. Štóž swoje žiwjenje lubuje, tón budźe jo zhubić; a štóž swoje žiwjenje na tym swěće hidźi, tón budźe jo zdźeržeć k wěčnemu žiwjenju. ref((Mat. 10, 39. St. 16, 25. Mark. 8, 35. Luk. 9, 24. St. 17, 33.)) 

26. Štóž mi chce słužić, tón chodź za mnu; a hdźež ja sym, tam dyrbi tež mój słužomnik być. A jeli zo štó mi słuži, teho budźe mój Wótc česćić.] ref((St. 14, 3.))

%----------------------------------------------------------- 

detail((Tekst na njedźelu Palmarum. IV.))

%----------------------------------------------------------- 

27. [Nětk je moja duša zrudna. A što mam prajić? Wótče, pomhaj mi z teje štundy! Ale dha wšak teho dla sym ja do teje štundy přišoł. ref((Mat. 26, 38.)) 

28. Wótče, překrasń swoje mjeno. Tuž přińdźe hłós z njebjes: A ja sym jo překrasnił a chcu jo wospjet překrasnić. 

29. Tuž dźeše lud, kiž pódla steješe a słyšeše: Wono zahrima. Druzy dźachu: Jandźel z nim rěči. 

30. Jezus wotmołwi a dźeše: Tón hłós so njeje moje dla stał, ale waše dla. ref((St. 11, 42.)) 

31. Nětk dźe sudźenje na tón swět; nětk budźe tón fěršta teho swěta won wustorčeny. 

32. A ja, hdyž powyšeny budu wot zemje, poćahnu ja wšitkich k sebi. ref((St. 3, 14.)) 

33. (To praješe wón pak, zo by zjewił, kajkeje smjerće wón wumrjeć dyrbješe.)] 

34. Tuž wotmołwi jemu tón lud: My smy słyšeli ze zakonja, zo Chrystus wostanje wěčnje; a kak ty prajiš, zo člorózki syn dyrbi powyšeny być? Štó je tón samy člorózki syn? ref((Ps. 110, 4 Jez. 9, 7. Dan. 7, 14. Mich: 4, 7.)) 

35. Tuž dźeše Jezus k nim: Hišće na mały čas je to swětło pola was. Khodźće, dokelž to swětło maće, zo was ta ćma njenadpanje. Štóž pó ćmje chodźi, tón njewě, hdźe dźe. ref((St. 1, 9. St. 8, 12.)) 

36. Dokelž to swětło maće, wěrće do teho swětła, zo byšće dźěći teho swětła byli. To rěčeše Jezus a potaji so před nimi šedši preč. 

37. A hač wón runje tajke zejchi před nimi činješe, dha wšak woni do njeho njewěrjachu; 

38. So by dopjelnjena była ta ryč teho profety Jezajasa, kotruž wón praji: Knježe, štó wěri našemu prědowanju? a komu je zjewjena ta ruka teho Knjeza? ref((Jez. 53, 1. Rom. 10, 16.)) 

39. Teho dla njemóžachu woni wěrić; přetož Jezajas praji zaso: ref((Jez. 6, 9. 10. Mat. 13, 14. Mark. 4, 12. Luk. 8, 10. Jap. sk. 28, 26. Rom. 11, 8.)) 

40. Wón je jich woči zaslepił a jich wutrobu stwjerdźił, zo bychu z wočomaj njewidźeli ani z wutrobu njezrozumili, a so njewobroćili a ja jim njepomhał. ref((Jez. 6, 10.)) 

41. To praješe Jezajas, jako wón jeho krasnosć widźeše, a rěčeše wot njeho. ref((Jez. 6, 1.)) 

42. Wyšich pak tež wjele wěrješe do njeho; ale Farizejskich dla woni so njewuznachu, zo bychu ze zhromadźizny njebyli wustorčeni. 

43. Přetož woni mějachu radšo tu česć pola čłowjekow, dyžli tu česć pola Boha. ref((St. 5, 44.)) 

44. Jezus pak zawoła a dźeše: Štóž do mnje wěri, tón njewěri do mnje, ale do teho, kiž mje pósłał je. 

45. A štóž mje widźi, tón widźi teho, kiž mje je pósłał. 

46. Ja, to swětło, sym přišoł na swět, zo žadyn, kiž do mnje wěri, by w ćmje njewoztał. ref((St. 1, 9. St. 3, 19. St. 8, 12.)) 

47. A jeli štó moje słowa słyši a njewěri, teho njebudu ja sudźić; přetož ja njejsym přišoł, zo bych swět sudźił, ale zo bych swět zbóžny sčinił. 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001463.tif.large.jpg 
%----------------------------------------------------------- 

48 Štóž mje zaspi a njewozmje moje słowa horje, tón ma hižom, kiž by jeho sudźił; to słowo, kotrež ja rěčał sym, to budźe jeho sudźić na sudny dźeń. 

49. Přetož ja njejsym sam wot sebje rěčał; ale Wótc, kiž mje pósłał je, tón je mi přikaznju dał, što ja činić a rěčeć mam. ref((St. 14, 10.)) 

50. A ja wěm, zo jeho přikaznja je to wěčne žiwjenje. Teho dla, štož ja rěču, to rěču tak, jako mi Wótc je powědźił. 

%----------------------------------------------------------- 

staw((13. staw.))

detail((Wo myću nohow; přikaznja lubosće; Judašowe pšeradźenje; Chrystusowe pšekrasnjenje; Pětrowy pad.)) 

%-----------------------------------------------------------

%----------------------------------------------------------- 

detail((Sćenje na zeleny štwórtk.))

%-----------------------------------------------------------

1. [Před róčnym časom pak tych jutrow, jako Jezus pózna, zo jeho štunda přišła běše, zo by f teho swěta k Wótcej šoł; kaž wón běše tych swojich lubował, kotřiž na swěće běchu, tak jich lubowaše hač do kónca. ref((Mat.26, 2. Mark. 14, 1.)) 

2. A po wječeri, jako hižom čert Judašej, kiž Šimana Jšariothowy syn běše, do wutroby dał bě, zo by jeho přeradźił, 

3. Dokelž Jezus wjedźeše, zo jemu Wótc wšitko do jeho rukow dał běše, a zo wón wot Boha přišoł bě a k Bohu dźe; 

4. Staže wón wot wječerje a wotpołoži swoju drastu, wza šórcuch a wopasa so z nim; 

5. Potom nala wón wodu do mjedźeńzy a poča wučomnikam nohi myć a trěješe je z tym šórcuchom, z kotrymž wopasany běše. 

6. Tuž přińdźe wón k Šimanej Pětrej; a tón samy dźeše k njemu: Knježe, dyrbjał 
ty mi moje nohi myć? 

7. Jezus wotmołwi a dźeše k njemu: Štož ja činju, to ty nětk njewěš; ty jo pak budźeš potom zhonić. 

8. Tuž dźeše Pětr k njemu: Nanihdy njedyrbiš ty mi moje nohi myć. Jezus wotmołwi jemu: Njebudu-li ja će myć, dha nimaš žaneho dźěla zo mnu. 

9. Dźeše k njemu Šiman Pětr: Knježe, nic jeno moje nohi same., ale tež rucy a hłowu. 

10. Rjeknu Jezus k njemu: Štóž zmyty je, temu wjazy njeje trjeba, chiba jeno nocy myć, dokelž wšón čisty je; a wy sće čisći, ale nic wšitcy. ref((St. 15, 3.)) 

11. Přetož wón wjedźeše swojeho přeradnika; teho dla dźeše wón: Wy njejsće wšitcy čisći. ref((St. 6, 64.)) 

12. Jako wón teho dla jich nohi zmył běše, wza wón swoju drastu a synu so zaso dele a dźeše k nim: Wěsće wy, što ja wam činił sym? 

13. Wy mi rěkaće mištr a Knjez a prajiće prawje; přetož ja sym tež. ref((Mat. 23, 8. 10.)) 

14. Hdyž teho dla ja, kiž sym Knjez a mištr, waše nohi mył sym, dha dyrbiće tež wy sebi jedyn druhemu nohi myć. ref((Luk. 22, 27.)) 

15. Přetož ja sym wam hekzempl dał, zo byšće tež wy činili, kaž ja wam činił sym.] ref((1 Pětr. 2, 21. 1 Jan. 2, 6)) 

16. Zawěrnje, zawěrnje, ja praju wam: Wotročk njeje wjetši, dyžli jeho knjez, ani posoł wjetši, dyžli tón, kiž jeho pósłał je. ref((St. 15, 20. Mat. 10, 24. Luk. 6, 40.)) 

17. Dokelž wy tajke wěsće, sće zbóžni, hdyž jo činiće. 

18. Ja njepraju wot was wšitkich. Ja wěm, kotrych ja wuzwolił sym. Ale zo by pismo dopjelnjene było: Tón, kiž mój chlěb jě, tepce mje z nohomaj. ref((Ps. 41, 10.)) 

19. Nětk praju ja wam to, prjedy dyžli so stanje, zo wy, hdyž so stało je, wěrili byšće, zo ja tón sym. 

20. Zawěrnje, zawěrnje, ja praju wam: Štóž horje wozmje, hdyž ja koho pósłać budu, tón wozmje mje horje; štóž pak mje horje wozmje, tón wozmje teho horje, kiž mje pósłał je. ref((Mat. 10, 40. Luk. 10, 16. St. 9, 418. 1 Thes. 4, 8.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001464.tif.large.jpg 
%----------------------------------------------------------- 

21. Jako Jezus to prajił běše, bu wón zrudny w duchu a swědčeše a dźeše: Zawěrnje, zawěrnje, ja praju wam: jedyn bjez wami budźe mje přeradźić. ref((Mat. 26, 20. 21. Mark. 14, 18. Luk. 22, 21.)) 

22. Tuž pohladachu ći wučomnicy jedyn na druheho, a bu jim styskno, wot kotreho wón by rěčał. ref((Luk. 22, 23.)) 

23. Jedyn pak běše bjez jeho wučomnikami, kiž za blidom sedźeše na Jezusowym klinje, kotrehož Jezus lubowaše; ref((St. 21, 20.)) 

24. Teho teho dla kiwaše Šiman Pětr, zo by wobhonił, štó dha by był, wot kotrehož wón rěči. 

25. Tuž lehnu so tón samy na Jezusowy brózt a dźeše k njemu: Knježe, štó je? 

26. Jezus wotmołwi: Tón je, kotremuž ja kus womaču a dam. A wón womača tón kus a da jón Judašej, Šimanowemu synej, Jšariothej. 

27. A tehdy po tym kusu ćehnješe zatan do njeho. Tuž dźeše Jezus k njemu: Štož ty činiš, to čiń bórzy. 

28. To same pak njewědźeše nichtó za blidom, na čo wón to jemu rjeknu. 

29. Přetož někotři myslachu sebi, dokelž Judaš móšeń měješe, zo Jezus k njemu praji: Kupuj, štož nam trjeba je na róčny čas; abo zo by wón chudym něšto dał. ref((St. 12, 6.)) 

30. Jako wón teho dla tón kus wzał bě, dźěše wón hnydom won. A wono bě w nocy. 

31. Hdyž wón pak bě wušoł, rjeknu Jezus: Nětk je člorózki syn překrasnjeny, a Bóh je překrasnjeny w nim. 

32. Jeli pak Bóh w nim překrasnjeny, dha budźe jeho tež Bóh překrasnić sam w sebi a budźe jeho skoro překrasnić. ref((St. 12, 23. St. 17, 1.)) 

33. Lube dźěćatka, ja sym hišće mału chwilu pola was. Wy mje budźeće pytać; a, kaž ja židam prajach, hdźež ja du, tam wy njemóžeće přińć; tak tež nětk wam praju: ref((St. 7, 34. St. 8, 21.)) 

34. Nowu přikaznju dam ja wam, zo byšće so bjez sobu lubowali, kaž ja was lubował sym, zo so tež wy jedyn druheho lubujeće. ref((3 Mójz. 19, 18. Mark. 12, 31. Jan. 15, 12. 1 Thes. 4, 9. 1 Jan. 4, 21.)) 

35. Na tym budźe kóždy póznać, zo wy moji pósli sće, hdyž lubosć bjez sobu maće. 

36. Rjeknu Šiman Pětr k njemu: Knježe, hdźe dźeš ty? Jezus wotmołwi jemu: Hdźež ja du, tam ty nětk njemóžeš za mnu hić; ale ty budźeš druhi čas za mnu hić. ref((St. 7, 34. St. 21, 18. 19.)) 

37. Rjeknu Pětr k njemu: Knježe, čoho dla ja njemóžu nětk za tobu hić? Ja chcu swoje žiwjenje za tebje wostajić. 

38. Jezus wotmołwi jemu: Dyrbjał ty swoje žiwjenje za mnje wostajić? Zawěrnje, zawěrnje, ja praju ći: Kapon njebudźe zaspěwać, hač ty mje tři króć sy zaprěł. ref((Mat. 26, 34. Mark. 14, 30. 72. Luk. 22, 34.)) 

%----------------------------------------------------------- 

staw((14. staw.))

detail((Chrystusowe wužitne khodźenje k Wótcej. Wo wěrje a lubosći, modlenju, swjatym Duchu a prawym měrje.)) 

%-----------------------------------------------------------

%----------------------------------------------------------- 

detail((Tekst na njedźelu Quazimodogeniti. IV.))

%-----------------------------------------------------------

1. [A wón dźeše k swojim pósłam: Waša wutroba so njeztróž. Wěriće-li wy do Boha, dha tež do mnje wěriće. ref((Št. 27.)) 

2. W mojeho Wótca domje je wjele wobydlenjow. Hdy by temu tak njebyło, dha bych k wam rjeknył: Ja du tam, wam to město přihotować. ref((2 Kor. 5, 1.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001465.tif.large.jpg 
%----------------------------------------------------------- 

3. A hač bych tam šoł, wam to město přihotować, dha wšak chcu zaso přińć a was k sebi wzać, zo byšće tež wy byli, hdźež ja sym. ref((St. 12, 26.)) 

4. A hdźe ja du, to wy wěsće, a tón puć tež wěsće. 

5. Dźeše k njemu Tomaš: Knježe, my njewěmy, hdźe ty dźeš; a kak móžemy puć wjedźić? 

6. Jezus rjeknu k njemu: Ja sym tón puć a ta wěrnosć a to žiwjenje; nichtó njepřińdźe k Wótcej, chiba přez mje.) ref((Hebr. 9, 8. Eph. 2, 18. St. 3, 12. Hebr. 7, 25. St. 10, 19. 2 Kor. 3, 4. 1 Pětr. 1, 21.)) 

7. Hdy byšće wy mje znali, dha byšće tež mojeho Wótca znali. A nětk znajeće jeho a sće jeho widźili. 

8. Dźeše k njemu Philipp: Knježe, pokaž nam teho Wótca, dha mamy dosć. 

9. Jezus dźeše k njemu: Tak dołho sym ja při was, a ty mje njeznaješ? Philippje, štóž mje widźi, tón widźi Wótca; kak dha ty prajiš, pokaž nam teho Wótca? 

10. Njewěriš ty, zo ja sym we Wótcu a Wótc je w mni? Te słowa, kotrež ja k wam rěču, njeryču ja sam wot sebje. Tón Wótc pak, kiž w mni bydli, tón čini te skutki. ref((St. 10, 38.)) 

11. Wěrće mi, zo ja we Wótcu a Wótc w mni je; jeli zo pak nic, dha wěrće mi tych skutkow dla. ref((St. 10, 25.)) 

%----------------------------------------------------------- 

detail((Tekst na njedźelu Exaudi. IV.))

%-----------------------------------------------------------

12. [Zawěrnje, zawěrnje, ja praju wam: Štóž do mnje wěri, tón budźe te skutki tež činić, kotrež ja činju, a budźe wjetše, dyžli te, činić; přetož ja du k swojemu Wótcu. 

13. A štož wy prosyć budźeće w mojim mjenje, to chcu ja činić, zo by tón Wótc česćeny był w Synu. ref((St. 16, 23. Mat. 7, 7. 11. Mark. 11, 24.)) 

14. Jeli zo wy něšto prosyć budźeće w mojim mjenje, to chcu ja činić. 

15. Lubujeće-li mje, dha tež dźeržće moje přikaznje; ref((St. 15, 10. 1 Jan. 5, 3.)) 

16. A ja chcu teho Wótca prosyć, a wón dyrbi wam druheho tróštarja dać, zo by wón pola was wostał wěčnje, 

17. Teho Ducha teje wěrnosće, kotrehož tón swět njemóže dostać; přetož wón jeho njewidźi ani njeznaje jeho; wy pak jeho znajeće; přetož wón wostanje pola was a budźe we was.] ref((Kn. mudr. 1, 5. Jan. 7, 39.)) 

18. Ja was nochzu syrotow wopušćić; ja přińdu k wam. ref((Jer. 51, 5.)) 

19. Hišće wo mału chwilu je činić, dha mje tón swět njebudźe wjazy widźeć; wy pak dyrbiće mje widźeć. 

%----------------------------------------------------------- 

detail((Tekst na druhi swjedźeń jutrow. IV.))

%-----------------------------------------------------------

[Přetož ja sym žiwy, a wy budźeće tež žiwi.] 

20. Na tym samym dnju budźeće wy póznać, zo ja w swojim Wótcu sym, a wy we mni, a ja we was. ref((St. 17, 21. 22.)) 

21. Štóž moje přikaznje ma a dźerži je, tón samy je, kotryž mje lubuje. Štóž mje pak lubuje, tón budźe wot mojeho Wótca lubowany, a ja budu jeho lubować a so jemu zjewić. ref((Sir. 2, 18.)) 

22. Praji k njemu Judaš, nic tón Jšarioth: Knježe, što to je, zo ty nam so chceš zjewić, a nic swětu? 

23. Jezus wotmołwi a dźeše k njemu: Štóž mje lubuje, tón budźe moje słowo dźeržeć; a mój Wóćez budźe jeho lubować, a my budźemy k njemu přińć a wobydlenje pola njeho činić. ref((Přisł. 8, 17.)) 

24. Štóž mje njelubuje, tón moje słowa njedźerži. A to słowo, kotrež wy słyšiće, njeje moje, ale teho Wótca, kiž mje pósłał je. ref((St. 7, 28.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001466.tif.large.jpg 
%----------------------------------------------------------- 

25. To sym ja k wam rěčał, jako hišće pola was běch. 

26. Ale tón troštar, tón swjaty Duch, kotrehož mój Wóćez pósłać budźe w mojim mjenje, tón samy budźe was wšitko nawučić a wam spomnić wšitko, štož wam prajił sym. ref((St. 15, 26.)) 

27. Měr wam wostaju, swój měr wam dawam. Ja njedawam wam, jako swět dawa. Waša wutroba so njeztróžej ani so njeztrachuj. ref((Phil. 4, 7.)) 

28. Wy sće słyšeli, zo ja wam prajił sym: Ja du tam a přińdu zaso k wam. Hdy byšće wy mje lubowali, dha byšće so wjeselili, zo prajił sym: Ja du k Wótcej; přetož mój Wóćez je wjetši, dyžli ja. ref((St. 10, 20.)) 

29. A nětk sym ja wam to prajił, prjedy dyžli so stanje, zo, hdyž so stać budźe, wy byšće wěrili. 

30. Ja dale njebudu wjele wjazy z wami rěčeć; přetož fěršta teho swěta dźe a nima ničo na mni; ref((St. 12, 31.)) 

31. Ale zo by tón swět póznał, zo ja teho Wótca lubuju a tak činju, kaž mi Wóćez poručił je. Poztańće a dźimy wotsal. ref((St. 10, 18.)) 

%----------------------------------------------------------- 

staw((15. staw.))

detail((Napominanje k wobstajnosći we wěrje, lubosći a sćerpliwosći.)) 

%-----------------------------------------------------------

%----------------------------------------------------------- 

detail((Tekst na 1. njedźelu po swj. Trojicy. IV.))

%-----------------------------------------------------------

1. [Ja sym prawy winowy pjeńk, a mój Wótc je winicar. 

2. Kóždu winowu hałozu na mni, kotraž płoda njenjese, budźe wón preč wzać; a kóždu, kotraž płód njese, budźe wón čizćić, zo by wjazy płoda pšinjesła. 

3. Wy sće nětk čisći teho słowa dla, kotrež ja k wam rěčał sym. 

4. Wostańće w mni, a ja we was. Runje jako ta hałoza žaneho płoda njemóže přinjesć sama wot sebje, chiba zo wostanje při winowym pjeńku, tak tež wy nic, chiba zo wostanjeće w mni. 

5. Ja sym tón winowy pjeńk, wy sće te hałozy; štóž wostanje w mni a ja w nim, tón přinjese wjele płoda; přetož bjeze mnje njemóžeće ničo činić. ref((2 Kor: 3,5.)) 

6. Štóž w mni njewostanje, tón budźe preč ćisnjeny jako hałoza a wuschnje; a woni zezběraju je a ćisnu je do wohenja a dyrbja so spalić. ref((Ez. 15, 4. Mat. 3, 10.)) 

7. Wostanjeće-li w mni a jeli zo moje słowa we was wostanu, budźeće prosyć, štož chceće, a budźe so wam dostać. ref((Mat. 7, 7. St. 21, 22. Mark. 11, 24. Luk. 11, 10.)) 

8. W tym budźe mój Wótc česćeny, zo byšće wjele płoda přinjesli a byli moji wučomnicy. 

9. Jako mje mój Wótc lubuje, tak lubuju ja was tež. Wostańće we mojej lubosći. 

10. Budźeće-li moje přikaznje dźeržeć, dha wostanjeće w mojej lubosći, runje jako ja swojeho Wótca přikaznje zachowam a wostanu we jeho lubosći.] 

11. To rěču ja k wam, zo by moja wjesełosć we was wostała a waša wjesełosć dopjelnjena była. 

12. To je moja přikaznja, zo byšće so bjez sobu lubowali, runje jako ja was lubuju. ref((St. 13, 34. Mark. 12, 31. 1 Jan. 4, 21.)) 

13. Nichtó nima wjetšeje lubosće, dyžli tu, hdyž wón swoje žiwjenje za swojich přećelow wostaji. ref((St. 3, 18.)) 

14. Wy sće moji přećeljo, hdyž činiće, štož ja wam pšikazuju. ref((St. 8, 31.)) 

15. Ja wjazy njepraju, zo wy wotročcy sće; přetož wotročk njewě, što jeho knjez čini. Wam pak sym ja prajił, zo přećeljo sće přetož wšitko, štož sym wot swojeho Wótca słyšał, sym ja wam k wědźenju sčinił. 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001467.tif.large.jpg 
%----------------------------------------------------------- 

16. Wy mje njejsće wuzwolili ale ja sym was wuzwolił a postajił, zo byšće wy šli a płód přinjesli, a zo by waš płód wostał, tak zo štož byšće Wótca prosyli w mojim mjenje, zo by wón wam to same dał. ref((Mat. 28, 19.)) 

%----------------------------------------------------------- 

detail((Sćenje na njedźelu Lätare.))

%-----------------------------------------------------------
17. [To pšikazam ja wam, zo so bjez sobu lubujeće. 

18. Hdyž was swět hidźi, dha wěsće, zo mje prjedy, dyžli was, hidźił je. ref((St. 7,7.)) 

19. Hdy byšće wy wot swěta byli, dha by swět to swoje lubował; dokelž pak wot swěta njejsće, ale ja sym was wot swěta wuzwolił, teho dla hidźi was tón swět. ref((1 Jan. 4, 5. Jan. 17, 14.)) 

20. Spomńće na to słowo, kotrež ja wam prajił sym: Wotročk njeje wjetši, dyžli jeho knjez. Su-li mje pšezćěhali, dha budźa was tež přesćěhać; su-li moje słowo dźerželi, dha budźa waše tež dźeržeć. ref((Mat. 10, 24. Luk. 6, 40. Jan. 13, 16.)) 

21. Ale to budźa wam wšitko činić mojeho mjena dla; dokelž woni teho njeznaja, kiž mje pósłał je. ref((St. 16, 3.)) 

22. Hdy bych ja njepřišoł a jim to njeprajił, dha bychu žaneho hrěcha njeměli. Nětk pak njemóža z ničim swój hrěch zamołwić. 

23. Štóž mje hidźi, tón hidźi tež mojeho Wótca. 

24. Hdy bych ja te skutki nječinił bjez nimi, kotrež žadyn druhi činił njeje, dha bychu žaneho hrěcha njeměli. Nětk pak su je widźili, a tola hidźa wobeju, mje a mojeho Wótca. ref((St. 10, 37.)) 

25. Ale zo by dopjelnjene było to słowo, kotrež we jich zakonju pisane steji: Woni hidźa mje bjez winy.] ref((Ps. 35, 19. Pj. 69, 5.)) 

%----------------------------------------------------------- 

detail((Sćenje na njedźelu Exaudi.))

%-----------------------------------------------------------

26. [Hdyž pak tón troštar přińć budźe, kotrehož ja wam pósłać budu wot Wótca, tón Duch teje wěrnosće, kiž wot Wótca wuchadźa; tón budźe swědčić wote mnje. St. 14, 26. Luk. 24, 49. Jap. sk. 1, 4. 

27. A wy budźeće tež swědčić; přetož wy sće wot spočatka pola mje byli. ref((Jap. sk. 1, 8. St. 5, 32.)) 

%----------------------------------------------------------- 

staw((16. staw.))

detail((Wo přichodnym pšezćěhanju; Chrysta khodźe k Wótcej; swj. Ducha hamće; zbóžnym wuchodu tyšnosćow; wusłyšenju modlenja; ćěkanju wučomnikow.)) 

%-----------------------------------------------------------

1. To sym ja k wam rěčał, zo so njebyšće pohóršowali. 

2. Woni was budźa ze swojich zhromadźiznow wustorkać. Čas pak přińdźe, zo, štóž was mori, budźe sebi myslić, zo wón Bohu na tym słužbu čini. ref((Mat. 24, 9. Mark. 13, 9. Luk. 21, 12.)) 

3. A to wam budźa činić, dokelž woni ani mojeho Wótca ani mje njeznaju. ref((St. 15, 21.)) 

4. Ale to sym ja wam prajił, zo byšće wy, hdyž tón čas přińć budźe, teho so dopomnili, zo ja wam prajił sym. To pak wam wot spočatka njejsym prajił; přetož ja běch pola was.]

%----------------------------------------------------------- 

detail((Sćenje na njedźelu Cantate.))

%-----------------------------------------------------------

5. [Nětk pak du ja k temu, kiž mje pósłał je; a nichtó bjez wami njewopraša mje: Hdźe dźeš? ref((St. 7, 33.)) 

6. Ale dokelž to k wam rěčał sym, je waša wutroba połna zrudoby. 

7. Ale ja wam prawdu praju: Dobre wam je, zo ja tam du. Přetož hdy bych ja tam nješoł, dha by troštar k wam njepřišoł. Hdyž pak tam du, chcu jeho k wam pósłać. ref((St. 8, 46. St. 14, 16. 26.)) 

8. A hdyž tón samy přińdźe, budźe wón tón swět štrafować hrěcha, prawdosće a suda dla: 

9. Hrěcha dla, zo woni do mnje njewěrja; 

10. Prawdosće dla, zo ja du k swojemu Wótcej, a wy mje dale njewidźiće;
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001468.tif.large.jpg 
%----------------------------------------------------------- 

11. Suda dla, zo tón fěršta teho swěta sudźeny je. ref((St. 12, 31. St. 14, 30.)) 

12. Ja wam hišće mam wjele prajić, ale wy je nětk njemóžeće znjesć. ref((1 Kor. 3, 1.)) 

13. Hdyž pak tamny, tón Duch teje wěrnosće, přińć budźe, tón budźe wam do wšeje wěrnosće puć pokazać. Přetož wón njebudźe sam wot sebje rěčeć; ale štož słyšeć budźe, to budźe wón rěčeć; a štož pšichodne je, budźe wam připowědać. 

14. Tón samy budźe mje překrasnić; přetož wot mojeho budźe jo wzać a wam připowědać. 

15. Wšitko, štož Wótc ma, to je moje; teho dla sym ja prajił, zo wón jo budźe wot mojeho wzać a wam připowědać.]

%----------------------------------------------------------- 

detail((Sćenje na njedźelu Jubilate.))

%-----------------------------------------------------------

16. [Po matłej chwili njebudźeće wy mje widźeć; a pak po małej chwili budźeće mje widźeć; dokelż ja du k Wótcej. ref((St. 7, 33. St. 13, 33.)) 

17. Tuž dźachu někotři wot jeho pósłow bjez sobu: Što to je, zo wón nam praji: Po małej chwili njebudźeće wy mje widźeć, a pak po małej chwili budźeće mje widźeć, a dokelž ja du k Wótcej? 

18. Teho dla dźachu woni: Što je to, zo praji, po małej chwili? My njewěmy, što wón rěči. 

19. Tuž spózna Jezus, zo jeho prašeć chcychu, a dźeše k nim: Wot teho wy so bjez sobu woprašujeće, zo sym rjeknył: Po makłej chwili njebudźeće wy mje widźeć, a pak po małej chwili budźeće mje widźeć. 

20. Zawěrnje, zawěrnje, ja praju wam: Wy budźeće płakać a žałosćić, ale swět so budźe wjeselić; wy pak budźeće zrudni, ale waša zrudoba budźe so do wjesela pšewobroćić. ref((Ps. 30, 12.)) 

21. žónska, hdyž porodźuje, ma zrudobu, přetož jejna štunda je přišła; hdyž pak dźěćo porodźiła je, njezpomni wona wjazy na tu styzknosć, teho wjesela dla, zo so čłowjek je na swět narodźił. ref((Jez. 26, 17.)) 

22. A wy maće tež nětko zrudobu; ale ja chcu was zaso widźeć, a waša wutroba budźe so zwjeselić, a waše wjesele nichtó njebudźe wot was preč wzać. ref((Jez. 35, 10.)) 

23. A na tym samym dnju njebudźeće wy mje ničo prašeć.]

%----------------------------------------------------------- 

detail((Sćenje na njedźelu Rogate.))

%-----------------------------------------------------------

[Zawěrnje, zawěrnje, ja praju wam: Sa čož wy teho Wótca prosyć budźeće w mojim mjenje, to budźe wón wam dać. ref((Mark, 11, 24.)) 

24. Hač dotal njejsće wy za ničo prosyli w mojim mjenje; prošće, dha budźeće brać, zo by so waše wjesele dopjelniło. 

25. To sym ja k wam w přisłowach rěčał. Čas pak přińdźe, zo ja w přisłowach wjazy z wami rěčeć njebudu, ale ja budu wam zjawnje připowědać wot mojeho Wótca. 

26. Na tym samym dnju budźeće wy prosyć w mojim mjenje. A ja njepraju wam, zo bych teho Wótca za was prosyć chcył; ref((St. 14, 20.)) 

27. Přetož wón sam, tón Wóćez, lubuje was, dokelž wy mje lubowali a wěrili sće, zo ja wot Boha wušoł sym. ref((St. 14, 21. St. 17, 8. 25.)) 

28. Ja sym wot Wótca wušoł a přišoł do swěta; zaso wopušću tón swět a du k Wótcej. ref((St. 13, 3.)) 

29. Dźachu k njemu jeho wučomnicy: Hlaj, nětk rěčiš ty zjawnje a njeprajiš žaneho pšisłowa; 

30. Nětk wěmy, zo ty wšitke wěcy wěš, a njeje ći trjeba, zo by će štó prašał. Na to wěrimy, zo ty wot Boha wušoł sy. ref((St. 21, 17.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001469.tif.large.jpg 
%----------------------------------------------------------- 

31. Jezus wotmołwi jim: Nětk wěriće; 

32. Hlaj, štunda přińdźe a je hižom přišła, zo so rospróšiće, jedyn kóždy k swojemu, a mje sameho wostajiće; ale ja njejsym sam, přetož tón Wótc je pola mje. ref((Sach. 13, 7. Mat. 26, 31. Mark. 14, 27. Jan. 8, 16.)) 

33. To same sym ja z wami rěčał, zo byšće w mni pokoj měli. Na swěće maće wy ćěsnozć; ale budźće dobreje nadźije, ja sym tón swět pšewinuł.) ref((St. 14, 27. Rom. 5, 1. Eph. 2, 14. Kol. 1, 20. Jez. 35, 4.)) 

%----------------------------------------------------------- 

staw((17. staw.))

detail((Chrystusowe modlenje za so, za swojich wučomnikow, cyrkej a gmejnu.)) 

%-----------------------------------------------------------

1. To rěčeše Jezus a pozběhnu swojej woči k njebjesam a dźeše: Wótče, ta štunda je přišła, zo by swojeho Syna překrasnił, tak zo by tež twój Syn tebje překrasnił; ref((St. 11, 41.)) 

2. Runje jako ty jemu móc sy dał nade wšitkim ćěłom, tak zo by wón wěčne žiwjenje dał wšitkim, kotrychž ty jemu sy dał. ref((Ps. 8, 7. Mat. 11, 27. St. 28, 18. Jan. 3, 35.)) 

3. To je pak to wěčne žiwjenje, zo bychu woni tebje, Wótče, zo ty sam prawy Bóh sy, a kotrehož sy pósłał, Jezom Chrysta, póznali. 

4. Ja sym tebje překrasnił na zemi a sym dokonjał tón skutk, kokotryž ty mi dał sy, zo bych činił; ref((St. 4, 34.)) 

5. A nětk překrasń mje ty, Wótče, w sebi samym,, z tej krasnosću, kotruž ja při tebi mějach, prjedy dyžli swět běše. ref((St. 1, 1. 1 Pětr. 1, 20.)) 

6. Ja sym twoje mjeno zjewił čłowjekam, kotrychž ty mi wot swěta dał sy. Woni běchu twoji, a ty sy jich mi dał, a woni su twoje słowo zachowali. 

7. Nětko wjedźa, zo wšitko, štož ty mi dał sy, je wot tebje.

8. Přetož te słowa, kotrež ty mi dał sy, sym ja jim dał, a woni su je horje wzali a prawje póznali, zo ja sym wot tebje wušoł, a wěrja, zo ty mje pósłał sy. ref((St. 16, 27. 30.)) 

9. Ja prošu za nich a njeprošu za swět, ale za tych, kotrychž ty mi dał sy; přetož woni su twoji. ref((St. 6, 37.)) 

10. A wšitko, štož moje je, to je twoje, a štož twoje je, to je moje a ja sym w nich překrasnjeny. ref((St. 16, 15.)) 

%----------------------------------------------------------- 

detail((Tekst na Bože spěće. IV.))

%-----------------------------------------------------------

11. [A ja njejsym wjazy na swěće; woni pak su na swěće, a ja du k tebi. Swjaty Wótče, zdźerž tych přez swoje mjeno, kotrychž ty mi dał sy, zo bychu jene byli, runje jako my. ref((St. 10, 30.)) 

12. Dokelž ja pola nich běch na swěće, zdźeržach ja jich přez twoje mjeno. Kotrychž ty mi dał sy, sym ja zachował; a njeje žadyn wot nich zhubjeny, chiba to zhubjene dźěćo, zo by pismo dopjelnjene było. ref((Ps. 109, 8.)) 

13. Nětk pak přińdu ja k tebi a rěču to same na swěće, zo bychu woni w sebi měli moju wjesełosć dopjelnjenu. ref((St. 15, 11.)) 

14. Ja sym jim dał twoje słowo, a swět hidźi jich; přetož woni njejsu wot swěta, jako tež ja njejsym wot swěta. 

15. Ja njeprošu, zo by ty jich wot swěta wzał, ale zo by jich zdźeržał před tym złym. ref((2 Thes. 3, 3.)) 

16. Woni njejsu wot swěta, runje jako tež ja njejsym wot swěta. 

17. Swjeć jich w swojej wěrnosći; twoje słowo je ta wěrnosć.] ref((St. 8, 40.)) 

18. Runje jako ty mje pósłał sy do swěta, tak pósćelu ja tež jich do swěta. 

19. A ja so sam woswjeću za nich, zo bychu tež woni woswjećeni byli w tej wěrnosći. ref((1 Kor. 1, 2. 30.))
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001470.tif.large.jpg 
%----------------------------------------------------------- 

20. Ja prošu pak nic jeno za nich, ale tež za tych, kotřiž přez jich słowo do mnje wěrić budźa, ref((St. 20, 31. Jap. sk. 4, 32. Rom. 12, 5.)) 

21. So bychu wšitcy jene byli, runje jako ty, Wótče, w mni sy a ja w tebi; zo bychu tež woni w nas jene byli, zo by swět wěrił, zo ty mje pósłał sy. ref((Gal. 3, 28.)) 

22. A ja sym jim dał tu krasnosć, kotruž ty mi dał sy, zo bychu woni jene byli, runje jako my jene smy, ref((St. 2, 11.)) 

23. Ja w nich a ty w mni, zo bychu dokonjeni byli na jene, a tón swět póznał, zo ty mje pósłał sy a lubuješ jich, jako ty mje lubuješ. ref((1 Kor. 6, 17.)) 

24. Wótče, ja chcu, hdźež ja sym, zo bychu tež ći sami pola mje byli, kotrychž mi dał sy, zo bychu moju krasnosć widźili, kotruž mi dał sy; přetož ty sy mje lubował, prjedy dyžli swěta załoženje so sta. ref((St. 12, 26.)) 

25. Prawy Wótče, tež swět će njeznaje. Ja pak znaju će, a ći to póznaja, zo ty mje pósłał sy. ref((St. 15, 21.)) 

26. A ja sym jim twoje mjeno k wědźenju sčinił a chcu jim to dale k wědźenju sčinić, zo by ta lubosć, z kotrejž ty mje lubuješ, była w nich a ja w nich. 

%----------------------------------------------------------- 

staw((18. staw.))

detail((Chrystusowe ćerpjenje w zahrodźe, před Kajphasom a Pilatom.)) 

%-----------------------------------------------------------

1. Jako Jezus to same běše rěčał, wuńdźe wón won ze swojimi wučomnikami přez rěku Kidron, hdźež běše zahroda; do teje dźěše wón a jeho wučomnicy. ref((Mat. 26, 36. Mark. 14, 32.)) 

2. Judaš pak, kiž jeho přeradźi, wjedźeše tež to město; přetož Jezus zhromadźeše so tam husto ze swojimi wučomnikami. ref((Luk. 21, 37.)) 

3. Jako teho dla Judaš běše k sebi wzał tu syłu z tymi słužomnikami tych wyšich měšnikow a Farizejskich, přińdźe wón tam ze swěcami, z lampami a z brónju. ref((Mat. 26, 47.)) 

4. Jako pak Jezus wšitko wjedźeše, štož so jemu stać budźe, wuńdźe wón a dźeše k nim: Koho pytaće wy? 

5. Woni wotmołwichu jemu: Jezusa Nacarenskeho. Jezus dźeše k nim: Ja sym. Judaš pak, kiž jeho přeradźi, steješe tež při nich. 

6. Jako pak wón k nim dźeše: Ja sym! stupichu woni z wopječizu a panuchu na zemju dele. ref((St. 6, 20.)) 

7. Tuž prašeše wón jich zaso: Koho pytaće? Woni pak dźachu: Jezusa Nacarenskeho. 

8. Jezus wotmołwi: Ja sym wam prajił, zo ja sym. Jeli zo teho dla mje pytaće, dha wostajće tych na pokoj. 

9. (So by to słowo dopjelnjene było, kotrež wón praji: Ja njejsym žaneho wot tych zhubił, kotrychž ty mi dał sy.) ref((St. 17, 12.)) 

10. Šiman Pětr pak, dokelž mječ měješe, wućahnu wón jón a rubnu na wyšeho měšnika wotročka a wotća jemu jeho prawe wucho. A temu wotročkej rěkachu Malchus. ref((Mat. 26, 51.)) 

11. Tuž dźeše Jezus k Pětrej: Tykń swój mječ do nóžnjow. Njedyrbjał ja tón kelich pić, kotryž mi mój Wótc dał je? 

12. Ta syła pak a wyši hejtman a słužomnicy tych Židow wzachu Jezusa a zwjazachu jeho, ref((Mat. 26, 57. Mark. 14, 53. Luł. 22, 54.)) 

13. A wjedźechu jeho najprjedy k Hannasej; přetož tón běše Kajphasowy pšichodny nan, kotryž to lěto wyši měšnik běše. ref((Mat. 26, 57.)) 

14. Kajphas pak bě tón samy, kiž běše Židam radźił, zo by derje było, zo by jedyn čłowjek za lud skóncowany był. ref((St. 11, 50.)) 

15. Šiman Pětr pak dźěše za Jezusom a druhi wučomnik. A teho sameho wučomnika znaješe wyši měšnik, a wón zańdźe z Jezusom do hroda teho wyšeho měšnika.
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001471.tif.large.jpg 
%----------------------------------------------------------- 

16. Pětr pak steješe wonkach před durjemi. Tuž wuńdźe tón druhi wučomnik, kotrehož wyši měšnik znaješe, a poryča z wrótnicu a wjedźeše Pětra nutř. ref((Mat. 26, 69.)) 

17. Tuž dźeše ta dźowka, ta wrótnica, k Pětrej: Njejsy ty tež teho čłowjeka wučomnik? Wón dźeše: Ja njejsym. 

18. Wotročcy a słužomnicy pak stejachu tam a běchu sebi wuhle rosžehlili; přetož zyma běše a wohrěwachu so. Pětr pak běše pola nich, steješe a wohrěwaše so. 

19. Ale wyši měšnik wopraša Jezusa wo jeho wučomnikow a wo jeho wučbu. 

20. Jezus wotmołwi jemu: Ja sym zjawnje rěčał před swětom. Ja sym kóždy čas wučił w šuli a w templu, hdźež wšitcy židźi hromadu pšikhadźuju, a njejsym ničo w potajnym rěčał. ref((St. 7, 14. 26. Luk. 2, 46. St. 4, 14.)) 

21. Što mje wo to prašeš? Prašej tych, kiž słyšeli su, što ja k nim sym rěčał; hlaj, ći sami wjedźa, što ja rěčał sym. 

22. Jako wón pak to praješe, da Jezusej jedyn bjez tymi słužomnikami, kiž pódla steješe, pliztu a dźeše: Směš ty wyšemu měšnikej tak wotmołwić? ref((1 Kral. 22, 24.)) 

23. Jezus jemu wotmołwi: Sym ja złe rěčał, dha wopokaž, zo złe je; sym-li pak prawje rěčał, čoho dla biješ mje? 

24. (Hannas pak běše jeho zwjazaneho k wyšemu měšnikej Kajphasej pósłał.) 

25. Šiman Pětr pak stejo wohrěwaše so. Tuž dźachu woni k njemu: Njejsy tež ty jedyn wot jeho wučomnikow? Wón prěješe pak a dźeše: Ja njejsym. ref((Mat. 26, 58. 69. Mark. 14, 54. Luk. 22, 55.)) 

26. Praji teho wyšeho měšnika wotročk jedyn, přećel teho sameho, kotremuž Pětr běše wucho wotćał: Njewidźich ja će w zahrodźe při nim? 

27. Pětr pak zaso prěješe. A hnydom zaspěwa kapon. 

28. Tuž wjedźechu woni Jezusa wot Kajphasa před sudnu chěžu. A běše rano. Woni pak njeńdźěchu do sudneje chěže, zo bychu nječisći njebyli, ale to jutrowne jehnjo jěsć směli. ref((Mat. 27, 2. Mark. 15, 1. Luk. 23, 1.)) 

29. Tuž wuńdźe Pilatus k nim a dźeše: Kajku skóržbu maće wy na teho čłowjeka? 

30. Woni wotmołwichu a dźachu k njemu: Hdy by tutón złóstnik njebył, my njebudźichmy jeho ći podali. 

31. Tuž dźeše Pilatus k nim: Dha wzmiće wy jeho a sudźće jeho po swojim zakonju. Ale ći židźi dźachu k njemu: My njesměmy nikoho skóncować; ref((St. 19, 6.)) 

32. So by dopjelnjene było to słowo Jezusowe, kotrež praješe, jako wón zjewi, kajkeje smjerće wón wumrjeć budźe. ref((Mat. 20, 19. Mark. 10, 33. Luk. 18, 32.)) 

33. Pilatus teho dla zańdźe zaso do sudneje chěže a zawoła Jezusa a dźeše k njemu: Sy ty tych židow kral? ref((Mat. 27, 11.)) 

34. Jezus wotmołwi jemu: Rěčiš ty to sam wot sebje, abo su to ći druzy powjedali wote mnje? 

35. Pilatus wotmołwi: Sym dha ja Žid? Twój lud a wyši měšnicy su tebje mi podali; što sy ty zawinował? 

36. Jezus wotmołwi: Moje kralestwo njeje wot teho swěta. Hdy by moje kralestwo wot teho swěta było, dha bychu moji słužomnicy wo njo wojowali, zo bych ja Židam podaty njebył; ale nětk moje kralestwo njeje wot tudy. ref((St. 6, 15.)) 

%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001472.tif.large.jpg 
%----------------------------------------------------------- 

37. Tuž dźeše Pilatus k njemu: Dha sy ty tola kral? Jezus wotmołwi: Ty jo prajiš, ja sym kral. Ja sym so na to narodźił a sym na to na swět přišoł, zo bych prawdźe swědčił. Kóždy, štóž z prawdy je, tón posłucha na mój hlós. ref((1 Tim. 6, 13.)) 

38. Rjeknu Pilatus k njemu: Što je prawda? A jako wón to wurjeknu, wuńdźe wón zaso k židam a dźeše k nim: Ja njenamakam žaneje winy na nim. ref((Mat. 27, 23. Mark. 15, 14. Luk. 23, 14.)) 

39. Wy maće pak wašnje, zo bych wam jeneho na jutry pušćił; chceće dha, zo bych wam tych Židow krala pušćił? ref((Mat. 27, 15.)) 

40. Woni pak zawołachu zaso wšitcy a dźachu: Nic teho, ale Barabbasa pušć. Barabbas pak běše mordar. ref((Mat. 27, 20. Mark. 15, 11.)) 

%----------------------------------------------------------- 

staw((19. staw.))

detail((Chrystusowe krjudowanje, krónowanje, křižowanje, smjerć a pohrjebanje.)) 

%-----------------------------------------------------------

1. Pilatus wza tehdy Jezusa a šwikaše jeho. ref((Mat. 27, 26. Mark. 10, 34. St. 15, 15. Luk. 23, 22.)) 

2. A wojacy naplećechu ćernjowu krónu a stajichu ju na jeho hłowu a wodźechu jeho z purpurzkim mantelom, ref((Mat. 27, 29.)) 

3. A dźachu: Budź poztrowjeny, kralo tych židow! a dawachu jemu plizty. Mat. 26, 67. 

4. Tuž wuńdźe zaso Pilatus won a dźeše k nim: Hlajće, ja jeho k wam won wjedu, zo byšće póznali, zo ja na nim žaneje winy njenamakam. ref((St. 18, 38.)) 

5. Tuž dźěše Jezus won a njeseše ćernjowu krónu a purpurzku drastu. A wón dźeše k nim: Hlajće, kajki to čłowjek! 

6. Jako pak ći wyši měšnicy a jich słužomnicy jeho widźichu, wołachu woni a prajachu: KšiLuk. 23, 18. žuj, křižuj! Pilatus rjeknje k nim: Wzmiće wy jeho a kšižujće jeho; přetož ja njenamakam žaneje winy nad nim. 

7. Ći židźi wotmołwichu jemu: My mamy kaznju, a po tej našej kazni dyrbi wón wumrjeć; přetož wón je so sam Boži Syn činił. ref((3 Mójz. 24, 15. 5 Mójz. 18, 20.)) 

8. Jako pak Pilatus to słowo słyšeše, boješe wón so hišće bóle; 

9. A zańdźe zaso nutř do sudneje chěže a dźeše k Jezusej: Z wotkal sy ty? Ale Jezus njeda jemu žaneho wotmołwjenja. ref((St. 18, 33.)) 

10. Tuž dźeše Pilatus k njemu: Njeryčiš ty zo mnu? Njewěš ty, zo ja móc mam će křižować, a mam móc će pušćić? ref((St. 18, 39.)) 

11. Jezus wotmołwi: Ty by žaneje mocy na mni njeměł, hdy by ći z wjercha data njebyła; teho dla tón, kiž mje tebi podał je, tón ma wjetši hrěch. 

12. Wot teho časa pytaše Pilatus, kak by jeho pušćił. Ći Židźa pak wołachu a dźachu: Pušćiš ty teho, dha ty khěžorowy přećel njejsy; přetož, štóž so kral čini, tón so chěžorej pšećiwi. 

13. Jako pak Pilatus to słowo słyšeše, wjedźeše wón Jezusa won a synu so na sudny stoł, na tym měsće, kotremuž rěkaju z kamjenjemi wysocy posadźene, po hebrejskej rěči pak Gabbatha.

%----------------------------------------------------------- 

detail((Tekst na ćichi pjatk. III.))

%-----------------------------------------------------------

14. [Běše pak dźeń teho přihotowanja k jutram a wokoło šesteje štundy. A wón rjeknu k Židam: Hlajće, to je waš kral! 

15. Woni pak wołachu: Preč, preč z tym, křižuj jeho! Dźeše Pilatus k nim: Dyrbju ja wašeho krala křižować? Wyši měšnicy wotmołwichu: My žaneho krala nimamy, chiba jeno kejžora. ref((Št. 6.)) 

%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001473.tif.large.jpg 
%----------------------------------------------------------- 

16. Tuž poda wón jeho jim, zo by křižowany był. A woni wzachu Jezusa a wjedźechu jeho preč. 

17. A wón njeseše swój křiž a wuńdźe na to město, kotremuž rěkaju nopowišćo, po Hebrejzku pak jemu rěkaju Golgatha. ref((Mat. 27, 33. Mark. 15, 22. Luk. 23, 33.)) 

18. Tam křižowachu woni jeho a dweju z nim z wobeju stronow, Jezusa pak srjedźa. 

19. Pilatus pak tež napisa napismo a staji to na křiž. Běše pak pisane: Jezus Nacarenski, kral tych židow. 

20. To napismo lazowaše pak wjele Židow; přetož to město běše blisko při měsće, hdźež Jezus křižowany bu. A běše pisane po hebrejskej, grichizkej a łaćanzkej rěči. 

21. Tuž dźachu wyši měšnicy tych Židow k Pilatej: Njepiš: Kral tych židow; ale zo tón samy prajił je: Ja sym tych židow kral. 

22. Pilatus wotmołwi: Štož sym pisał, to sym ja pisał. 

23. Ći wojacy pak, jako Jezusa křižowali běchu, wzachu jeho drastu (a sčinichu štyri dźěle, kóždemu wojakej jedyn dźěl) a tu suknju. Ta suknja pak běše nješita, wot wjercha tkana přez cyłe. ref((Mat. 27, 35. Mark. 15, 24.)) 

24. Tuž dźachu woni bjez sobu: Njerosdźělmy teje, ale losujmy wo nju, čeja budźe. So by dopjelnjene było to pismo, kotrež praji: Woni su moju drastu bjez so rosdźělili a su wo moju suknju lós ćiskali. To činjachu tak ći wojacy. ref((Ps. 22, 10.)) 

25. Pola křiža pak steješe Jezusowa mać a jeho maćeŕna sotra, Marja, Kleophasowa mandźelska, a Marja Madlena. 

26. Jako pak Jezus swoju maćer wuhlada a teho wučomnika při njej stejo, kotrehož wón lubowaše, rjeknu wón k swojej maćeri: žónska, hlaj, to je twój syn. 

27. Potom dźeše wón k wučomnikej: Hlaj, to je twoja mać. A wot teje sameje štundy wza ju tón wučomnik k sebi. 

28. Potom, jako Jezus wjedźeše, zo nětk wšitko dokonjane běše, zo by to pismo dopjelnjene było, rjeknu wón: Mi so chce pić. ref((Ps. 22, 16.)) 

29. A tam steješe sudobjo z kisałom. Woni pak napjelnichu šwom z kisałom a wobłožichu jón z izopom a podachu jón jemu k hubje. ref((Ps. 60, 23.)) 

30. Jako teho dla Jezus to kisało k sebi wzał běše, dźeše wón: Dokonjane je! a pokhili hłowu a da swój duch horje.] 

31. Židźa pak, dokelž tón dźeń teho přihotowanja běše, zo bychu te ćěła přez sabat na křižu njewoztałe (přetož tón sabatny dźeń běše wulki), prošachu Pilata, zo bychu jich kosće złamane a wone dele wzate byłe. 

32. Tuž přińdźechu ći wojacy a złamachu prěnjemu kosće a temu druhemu, kiž z nim křižowany běše. 

33. Jako pak k Jezusej přińdźechu a widźichu, zo wón hižom wumrěł běše, njezłamachu woni jemu te kosće; 

34. Ale jedyn wot tych wojakow roskłó jemu jeho bok z lebiju, a hnydom krej a woda wuńdźe. 

35. A kiž to widźił je, tón jo wobswědči, a jeho swědčenje je wěrne; a tón samy wě, zo wón prawdu rěči, zo byšće tež wy wěrili. 

36. Přetož tajke je so stało, zo by to pismo dopjelnjene było: Wy njedyrbiće jemu žaneje kosće złamać. ref((2 Mójz. 12, 46. 4 Mójz. 9, 12.)) 

37. A zaso praji druhe pismo: Woni budźa widźeć, do koho su kałali. Zach. 12, 10. 

38. Potom prošeše Pilata Jozef z Arimathije (kotryž wučomnik Jezusowy běše, ale potajny, z bojosću před židami), zo by to ćěło Jezusowe směł dele wzać. A Pilatus wotpušći. Tuž přińdźe wón a wza to ćěło Jezusowe dele. ref((Mat. 27, 57. Mark. 15, 43. Luk. 23, 50.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001474.tif.large.jpg 
%----------------------------------------------------------- 

39. Přińdźe pak tež Nikodemus, kotryž prjedy w nocy k Jezusej přišoł bě, a přinjese maru a aloe změšanu na sto puntow. ref((St. 3, 2. Mat. 2, 11.)) 

40. Tuž wzaštaj wonaj to ćěło Jezusowe a wobwjazaštaj jo z rubami a z wonjacymi wěcami, jako Židźa wašnje maju khować. 

41. Při tym měsće pak, hdźež wón křižowany bu, běše zahroda a w zahrodźe nowy row, w kotrymž hišće nihdy nichtó njebě ležał. 

42. Tam połožištaj wonaj Jezusa teho dnja židowskeho přihotowanja dla, dokelž tón row blisko běše. 

%----------------------------------------------------------- 

staw((20. staw.))

detail((Chrystusowe horjestaće zjewjene a wobtwjerdźene w židowskim kraju.))

%-----------------------------------------------------------

1. Tych sabatow prěni dźeń, njedźelu, pak přińdźe Marja Madlena rano, jako hišće ćma běše, k temu rowu a widźi, zo tón kamjeń wot rowa běše preč wzaty. ref((Mat. 28, 1 Mark. 16, 1. Luk. 24, 1.)) 

2. Tuž běži wona preč a přińdźe k Šimanej Pětrej a k temu druhemu wučomnikej, kotrehož Jezus lubowaše, a dźeše k nimaj: Woni su teho Knjeza z rowa preč wzali, a my njewěmy, hdźe su jeho połožili. 

3. Tuž wuńdźe Pětr a tón druhi wučomnik a přińdźeštaj k rowu. ref((Luk. 24, 12.)) 

4. Wonaj pak wobaj běžeštaj hromadźe; ale tón druhi wučomnik běžeše prjedy, khětzišo dyžli Pětr, a přińdźe najprjedy k rowu; 

5. A nachili so nutř a wuhlada te ruby ležo; nutř pak njezańdźe. 

6. Tuž přińdźe Šiman Pětr za nim a zańdźe do rowa a widźeše te ruby połožene, 

7. A tón pótny rub, z kotrymž jeho hłowa běše wobwjazana była, nic pódla tych rubow połoženy, ale na stronje hromadu zawaleny, na wosebnym měsće. ref((St. 11, 44.)) 

8. Tuž zańdźe tež tón druhi wučomnik nutř, kiž bě najprěniši k rowu přišoł, a widźeše a wěrješe jo; 

9. Přetož wonaj hišće njewědźeštaj pismo, zo wón wot morwych stanuć dyrbješe. 

10. Tuž dźěštaj taj wučomnikaj zaso preč k temu swojemu. 

%----------------------------------------------------------- 

detail((Tekst na 2. swjedźeń jutrow. lII.))

%-----------------------------------------------------------

11. [Marja pak steješe před rowom a płakaše wonkach. A płačo pohlada nutř do rowa, 

12. A wuhlada dweju jandźelow w běłej drasće sedźo, jeneho k hłowam a druheho k noham, hdźež to ćěło Jezusowe běše ležało. ref((Mat. 28, 5. 6. Mark. 16,5.)) 

13. A taj samaj dźeštaj k njej: Zónska, što płačeš? Wona dźeše k nimaj: Woni su mojeho Knjeza preč wzali; a ja njewěm, hdźe su jeho połožili. 

14. A hdyž to wuryča, wobroći wona so zady a wuhlada Jezusa stejo, njewědźeše pak, zo by Jezus był. ref((Mat. 28, 9. Mark. 16, 9.)) 

15. Rjeknu Jezus k njej: Zónska, što płačeš? Koho pytaš ty? Wona pomysliše sebi, zo je zahrodnik, a dźeše k njemu: Knježe, sy ty jeho preč njesł, dha powjes mi, hdźe sy jeho połožił? dha chcu jeho wzać. 

16. Rjeknu Jezus k njej: Marja! Wona so wobroći a dźeše k njemu: Rabbuni! to je: mištrje. 

17. Rjeknu Jezus k njej: Njedotkń so mje; přetož ja hišće njejsym horje ztpił k swojemu Wótcej. Dźi pak k mojim bratram a praj jim: Ja du horje k swojemu Wótcej a k wašemu Wótcej, k swojemu Bohu a k wašemu Bohu. ref((Ps. 22, 23. Hebr. 2, 11. 12.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001475.tif.large.jpg 
%----------------------------------------------------------- 

18. Marja Madlena přińdźe a připowědaše to tym wučomnikam, zo je teho Knjeza widźiła a zo wón to k njej prajił je.) 

%----------------------------------------------------------- 

detail((Tekst na njedźelu Quazimodogeniti. III.))

%-----------------------------------------------------------

19. [Na wječor pak teho sameho dnja, kiž prěni běše po sabaće, jako wučomnicy zhromadźeni a durje zanknjene běchu, z bojosću před židami, přińdźe Jezus a stupi srjedźa a dźeše k nim: Měr budź z wami! ref((Luk. 24, 36.)) 

20. A hdyž to prajił běše, pokaza wón jim swojej rucy a swój bok. Tuž zwjeselichu so ći wučomnicy, zo teho Knjeza widźichu. ref((1 Jan.1, 1.)) 

21. Teho dla dźeše Jezus zaso k nim: Měr budź z wami! Kaž mje mój Wótc pósłał je, tak pósćelu tež ja was. ref((Jez. 61, 1. Jan. 17, 18.)) 

22. A jako to prajił běše, dunu wón na nich a dźeše k nim: Wzmiće teho swjateho Ducha! 

23. Kotrymž wy hrěchi wodaće, tym su wodate; a kotrymž wy je zdźeržiće, tym su zdźeržane.] ref((Mat. 16, 19. St. 18, 18.)) 

%----------------------------------------------------------- 

detail((Sćenje na njedźelu Quazimodogeniti.))

%-----------------------------------------------------------
24. [Tomaš pak, wot tych dwanaće jedyn, kotremuž Didimus rěkaju, njeběše při nich, jako Jezus přińdźe. 

25. Dha dźachu ći druzy wučomnicy k njemu: My smy teho Knjeza widźili. Wón pak dźeše k nim: Jeli zo ja we jeho rukomaj njewidźu te hozdźaze błuzny a njetyknu swój porst do tych hozdźazych błuznow a njepołožu swoju ruku do jeho boka, dha njebudu wěrić. ref((St. 19, 34.)) 

26. A po tydźenju běchu jeho wučomnicy zaso nutřkach a Tomaš z nimi. Tuž přińdźe Jezus, jako durje zanknjene běchu, a stupi srjedźa a dźeše: Měr budź z wami! ref((Št. 19.)) 

27. Potom dźeše wón k Tomašej: Tykń sem swój porst a wohladaj mojej rucy; a podaj sem swoju ruku a połož ju do mojeho boka; a njebudź njewěrjazy, ale budź wěrjacy. 

28. Tomaš pak wotmołwi a dźeše k njemu: Mój Knježe a mój Božo! ref((1 Kral. 18, 39.)) 

29. Dźeše Jezus k njemu: Dokelž mje widźił sy, Tomašo, dha wěrišty. Zbóžni su ći, kiž njewidźa a wšak wěrja.] 

30. Tež wjele druhich zejchow činješe Jezus před swojimi wučomnikami, kotrež w tych knihach njejsu wopisane. 

31. Te su pak wopisane, zo byšće wěrili, zo Jezus je Chrystus, tón Syn Boži, a zo byšće přez tu wěru žiwjenje měli we jeho mjenje. ref((1 Jan. 5, 13.)) 

%----------------------------------------------------------- 

staw((21. staw.))

detail((Chrystusowe horjestaće zjewjene w Galilejzkim kraju.))

%-----------------------------------------------------------

1. Potom zjewi so Jezus zaso tym wučomnikam při Tiberiaskim morju. Wón so pak tak zjewi: 

2. Hromadźe běchu Šiman Pětr a Tomaš, kotremuž rěkaju Didimus, a Nathanael z Kany Galilejskeje a taj synaj Zebedeowaj a druhaj dwaj jeho wučomnikaj. 

3. Šiman Pětr dźeše k nim: Ja chcu hić ryby łowić. Woni dźachu k njemu: Dha tež my chcemy z tobu hić. Tuž wuńdźechu a stupichu z molom do łódźe; ale w tej samej nocy njenałowichu woni ničo. ref((Luk. 5, 5.)) 

4. Jako pak nětk rano běše, steješe Jezus na brjozy; ale ći wučomnicy njewědźachu, zo by Jezus był. ref((St. 20, 14. Luk. 24, 16.)) 

5. Dźeše Jezus k nim: Dźěći, nimaće ničo jěsć? Woni jemu wotmołwichu: Ničo. 

6. Wón pak dźeše k nim: Přestrějće syć na prawy bok łódźe, dha budźeće namakać. Na to přestrěchu a njemóžachu ju dale ćahnyć, wjele rybow dla. ref((Luk. 5, 4.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001476.tif.large.jpg 
%----------------------------------------------------------- 

7. Tuž dźeše tón wučomnik, kotrehož Jezus lubowaše, k Pětrej: Jako Šiman To je tón Knjez. Pětr słyšeše, zo tón Knjez je, wopasa wón so z košlu (přetož wón běše nahi) a pušći so do morja. 

8. Ći druzy wučomnicy pak přińdźechu na łódźi (přetož woni njeběchu daloko wot zemje, ale něhdźe pola dweju sto łohćow), a ćahachu syć z rybami. 

9. Jako pak na zemju běchu wustupili, widźichu woni wuhle kładźene a ryby na nje połožene a chlěb. 

10. Dźeše Jezus k nim: Přinjesće sem wot tych rybow, kotrež sće nětk nałowili. 

11. Šiman Pětr stupi dele a wućeže syć na suche; ta běše połna wulkich rybow, połdra sta a tři. A hač runje jich tak wjele běše, dha so wšak syć njerostorže. 

12. Dźeše Jezus k nim: Pójće, wobjedujće. Nichtó pak bjez tymi wučomnikami njezwaži so jeho woprašeć: Štó sy ty? přetož woni wědźachu, zo tón Knjez běše. 

13. Tuž přińdźe Jezus a wza tón chlěb a da jón jim, teho runja tež ryby. 

14. To je nětk k třećemu, zo Jezus so zjewi swojim wučomnikam, po tym jako wón stanył bě wot morwych. 

%----------------------------------------------------------- 

detail((Tekst na njedźelu Mizericordias Domini. lII.))

%-----------------------------------------------------------

15. [Jako pak powobjedowali běchu, dźeše Jezus k Šimanej Pětrej: Šimanje Jonasowy, lubuješ ty mje wjazy, dyžli ći? Wón dźeše k njemu: Haj, Knježe, ty wěš, zo ja će lubuju. Rjeknu wón k njemu: Pas moje jehnjata. 

16. Dźeše wón zaso z noweho k njemu: Šimanje Jonasowy, lubuješ mje? Wón dźeše k njemu: Haj, Knježe, ty wěš, zo ja će lubuju. Rjeknu wón k njemu: Pas moje wowcy. ref((Jap. sk. 20, 28. 1 Pětr. 5, 2. 4.)) 

17. K třećemu dźeše wón k njemu: Šimanje Jonasowy, lubuješ mje? Pětr bu zrudny, zo wón k třećemu jemu praješe: Lubuješ mje? a dźeše k njemu: Knježe, ty wěš wšitke wěcy, ty wěš, zo ja će lubuju. Dźeše Jezus k njemu: Pas moje wowcy.] ref((Sir. 42, 19.)) 

%----------------------------------------------------------- 

detail((Tekst na njedźelu Jubilate. III.))

%-----------------------------------------------------------

18. [Zawěrnje, zawěrnje, ja praju ći: Jako ty młódši běše, wopasowaše ty so sam a dźěše, hdźež chcyše; hdyž pak ty stary budźeš, budźeš ty swojej rucy přestrěć a druhi budźe će wopasować a powjedźe tebje, hdźež nochzeš. ref((2 Pětr. 1, 14.)) 

19. To pak praješe wón na wopokazanje, z kajkej smjerću wón Boha chwalić budźe. A jako wón to prajił bě, dźeše wón k njemu: Pój za mnu! 

20. Pětr pak so wobroći a wuhlada teho wučomnika za nim chodźo, kotrehož Jezus lubowaše, kiž tež na jeho brózće za wječerju ležał bě a rjeknył: Knježe, kotry je twój přeradnik? ref((St. 13, 23.)) 

21. Hdyž Pětr teho widźeše, dźeše wón k Jezusej: Knježe, što pak tón dyrbi? 

22. Jezus dźeše k njemu: Jeli zo ja chcu, zo wón wostanje, hač ja přińdu, što to tebje nastupa? Pój ty za mnu! 

23. Tuž wuńdźe ta ryč bjez bratrami: Tón wučomnik njewumrje. A Jezus njepraješe k njemu: Wón njewumrje; ale: jeli zo ja chcu, zo wón wostanje, hač ja přińdu, što to tebje nastupa?] 

24. To je tón wučomnik, kiž wot tych wěcow swědči a je to wopisał. A my wěmy, zo jeho swědčenje wěrne je. 

25. Hišće tež wjele druhich wězow je, kotrež Jezus je činił, wot |zo swět tych knihow njeby wopšikotrychž, hdy by dyrbjało jene za druhim pisane być, mam ja za to, zo swět tych knihow njeby wopřijał, kiž bychu napisane byłe. (Hamjeń.) ref((St. 20, 30.))
