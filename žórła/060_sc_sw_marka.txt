
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001357.tif.large.jpg %-------------------------------------------------------------------

%-------------------------------------------------------------------

kapitl((Sćenje swjateho Marka))

staw((Prěni staw))

detail((Chrystus, wot Jana křćeny, bu spytany, prěduje, powoła wučomnikow a hoji chorych))
 
%-------------------------------------------------------------------

1. To je započatk teho ewangeliona wot Jezom Chrysta teho Syna Božeho,

2. Jako pisane steji w profetach: Hlej, ja posćelu swojeho jandźela prjedy tebje, kotryž by twój puć před tobu přihotował. ref((Mal. 3, 1.))

3. Prědarja hłós je w pusćinje: Přihotujće puć teho Knjeza, čińće jeho šćežki rune. ref((Jez. 40, 3. Mat. 3, 3. Luk: 3, 4. Jan:1,23.))

4. Jan tón běše w pusćinje, křćiše a prědowaše wot křćenicy teje pokuty na wodawanje hrěchow.

5. A k njemu dźěše won cyła židowska zemja a Jerusalemjenjo, a buchu wšitcy wot njeho kšćeni we Jordanskej rězy a wuznachu swoje hrěchi.

6. Jan pak běše woblečeny z kamjelskimi włosami a měješe kožany pas na swojich bjedrach a jědźeše skóčki a lěsny měd; ref((Mat. 3, 4. 3 Mójz. 11, 22.))

7. A prědowaše a dźeše: Jedyn dźe za mnu, kotryž je sylniši dyžli ja, kotremuž ja dosć njejsym, zo N. t. bych ja so před nim dele chilał a te rjemjenje jeho črijow rozwjazał; ref((Mat. 3, 11.))

8. Ja křću was z wodu, ale wón budźe was ze swjatym Duchom křćić.

9. A poda so w tym samym času, zo Jezus z Galilejskeje wot Nacareta přińdźe a bu křćeny wot Jana we Jordanje. ref((Mat. 3, 16. Luk. 3, 21.))

10. A hnydom wustupi wón (Jan) z wody a widźeše njebjesa wotewrjene a teho Ducha, jako hołbja, na njeho dele přińdźo. ref((Jan. 1, 32.))

11. A sta so hłós z njebjes: Ty sy mój luby Syn, na kotrymž ja mam dobre spodobanje. ref((Mat. 3, 17. Luk. 9, 35.))

12. A hnydom honješe jeho Duch do pusćiny. ref((Mat. 4, 1. Luk. 4, 1.))

13. A běše tam w tej pusćinje štyrceći dnjow a bě spytany wot satana. A běše pola zwěriny, a jandźeljo jemu słužachu.

14. Jako pak Jan běše do jastwa podaty, přińdźe Jezus do Galilejskeje, prědowaše to ewangelijom wot kralestwa Božeho, ref((Mat. 4, 17. Luk. 4, 15.))

15. A dźeše: Čas je dopjelnjeny, a kralestwo Bože je so přibližiło; čińće pokutu wěrće ewangelionej.
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001358.tif.large.jpg %-------------------------------------------------------------------

16. Jako wón pak při Galilejskim morju chodźeše, wuhlada wón Šimana a Handrija, jeho bratra, zo wonaj syće do morja ćiskaštaj (přetož wonaj běštaj rybakaj). ref((Mat. 4, 18. 21. Luk. 5, 2.))

17. A Jezus dźeše k nimaj: Pójtaj za mnu; ja chcu činić, zo budźetaj čłowjekow rybakaj.

18. A hnydom wopušćištaj wonaj swoje syće a dźěštaj za nim.

19. A jako wón běše trochu tam preč wotešoł, wuhlada wón Jakuba, Zebedeoweho syna, a Jana, jeho bratra, płatajo swoje syće we łódźi; ref((Mat. 4, 21.))

20. A na měsće wón jeju zawoła. A wonaj wopušćištaj swojeho nana Zžebedea we łódźi a tych najatych a dźěštaj za nim.

21. A woni dźěchu do Kapernauma; a hnydom na sabat dźěše wón do šule a wučeše.

22. A woni dźiwachu so jara na jeho wučbje; přetož wón wučeše jich móznje a nic jako pismawučeni. ref((Mat. 7, 28. Luk. 4, 32.))

23. A w jich šuli běše čłowjek z nječistym duchom wobsynjeny, tón wołaše, ref((Luk. 4, 33.))

24. A dźeše: Što mamy my z tobu, Jezu Nacarenski? Sy ty přišoł nas skazyć? Ja wěm, štó ty sy, tón swjaty Boži. ref((St. 5, 7.))

25. A Jezus pohrozy jemu a dźeše: Mjelč a wuńdź z teho čłowjeka! ref((St. 9, 25.))

26. A tón nječisty duch torhaše jeho a wołaše z wulkim hłosom a wuńdźe z njeho.

27. A woni so wšitcy jara dźiwachu, tak zo woni so bjez sobu woprašowachu a dźachu: Što je to? Kajka je to nowa wučba? Wón tež rozkazuje z mocu nječistym ducham, a woni jeho posłuchaju.

28. A na měsće bě wot njeho słyšane po wšitkich Galilejskich mjezach.

29. A woni dźěchu hnydom z teje šule a přińdźechu do Šimanoweje a Handrijoweje chěže, z Jakubom a z Janom.

30. A Šimanowa přichodna mać ležeše a měješe zymnu; a na měsće prajachu woni jemu wot njeje.

31. A wón přistupiwši pozběhnu ju horje a dźeržeše ju za ruku; a ta zymna ju hnydom wopušći, a wona jim słužeše.

32. Na wječor pak, jako słónco běše zašło, přinjesechu woni k njemu wšelkich chorych a wobsynjenych.

33. A cyłe město zhromadźi so k durjam.

34. A wón pomhaše wjele ludźom, kotřiž běchu na wšelke chorosće chori, a wuhna wjele čertow a njewotpušći čertam rěčeć; přetož woni jeho znajachu. ref((Jap. k 16, 17. 18.))

35. A rano do dnja stanu wón a wuńdźe a woteńdźe na puste město a činješe tam swoju modlitwu. ref((Luk. 4, 42.))

36. A za nim chwatachu Šiman a ći, kotřiž při nim běchu;

37. A jako jeho namakachu, dźachu woni k njemu: Wšitcy će pytaju.

38. A wón dźeše k nim: Pójmy do tych blišich městow, zo bych ja tam tež prědował; přetož na to sym ja přišoł. ref((Luk. 4, 43.))

39. A wón prědowaše we jich šulach po cyłej Galilejskej zemi a honješe čertow won.

40. A někajki wusadny přińdźe k njemu, tón prošeše jeho, poklaknu před nim a dźeše k njemu: Chceš-li jeno, dha móžeš ty mje wučisćić.

41. A Jezusej běše žel, přestrě ruku, dótknu so jeho a dźeše k njemu: Ja chcu, budź wučisćeny.
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001359.tif.large.jpg %-------------------------------------------------------------------

42. A jako wón to dźeše, dźěše na měsće tón wusad wot njeho, a wón bě wučisćeny.

43. A Jezus pohrozy jemu a honješe jeho hnydom wot sebje preč,

44. A dźeše k njemu: Hladaj, zo ty nikomu ničo njeprajiš; ale dźi a pokaž so měšnikej a wopruj za swoje wućišćenje, štož Mójzas je přikazał, k swědčenju na nich. ref((3 Mójz. 14, 2.))

45. Wón pak šedši won poča wjele wot teho rěčeć a tu wěc bjez ludźi přinjesć, tak zo wón tam dale njemóžeše wjazy zjawnje do města nutř hić; ale wón běše wonkach w pustych městach, a woni přińdźechu k njemu ze wšěch stronow. ref((Luk. 5, 15.))

%-------------------------------------------------------------------

staw((2. staw))

detail((Wo jichtnym; Mateja powołanje a Chrystusowe zamołwjenje přećiwo Pharizejskim.))

%-------------------------------------------------------------------

1. A po někotrych dnjach dźěše wón zaso do Kapernauma; a wono bě zhonjene, zo wón w chěži je. ref((Mat. 9, 1.))

2. A jich wjele so hnydom k njemu zhromadźichu, tak zo woni města njemějachu, tež nic wonkach před durjemi; a wón praješe jim to słowo.

3. A někajcy k njemu přińdźechu, kiž jichtneho přinjesechu, kotryž běše wot štyrjoch njeseny. ref((Mat. 9, 2.))

4. A jako woni njemóžachu před njeho přińć luda dla, wotkrychu woni tu třěchu, hdźež wón běše; a jako tu běchu rozkopali, pušćichu woni to poslešćo dele, na kotrymž tón jichtny ležeše.

5. Jako pak Jezus jich wěru widźeše, dźeše wón k temu jichtnemu: Mój syno, twoje hrěchi su tebi wodate.

6. Někotři pismawučeni pak běchu, ći tam sedźachu a pomyslichu sebi w swojich wutrobach:

7. Kak rěči tón tajke Bože hanjenje? Štó móže hrěchi wodawać, chiba Bóh sam?

8. A Jezus pózna hnydom w swojim Duchu, zo woni tak sami při sebi pomyslichu, a dźeše k nim: Što wy sebi to pomysliće w swojich wutrobach? ref((Jan.2, 24.))

9. Što je lóžše, prajić k temu jichtnemu: Tebi su twoje hrěchi wodate; abo prajić: Postań, wzmi swoje poslešćo a chodź?

10. So byšće pak wědźeli, zo člorózki syn móc ma, na zemi hrěchi wodawać, dźeše wón k temu jichtnemu:

11. Ja ći praju, stań horje, zběhń swoje poslešćo a dźi do swojeho doma.

12. A na měsće stanu wón, zběhnu swoje poslešćo a dźěše won před wšitkimi, tak zo wšitcy buchu zatorhnjeni a chwalachu Boha a dźachu: My to hišće nihdy njejsmy widźeli.

13. A wón wuńdźe zaso k morju; a wšitkón lud přińdźe k njemu, a wón jich wučeše.

14. A jako wón nimo preč dźěše, wuhlada wón Levia, Alfeoweho syna, na złi sedźo a dźeše k njemu: Pój za mnu. A wón stanu a dźěše za nim. ref((Mat. 9, o. Luk. 5, 27.))

15. A sta so, jako wón so k blidu synu we jeho chěži, synu so k blidu wjele złonikow a hrěšnikow z Jezusom a z jeho wučomnikami. Přetož jich běše wjele, a běchu za nim šli.

16. A jako pismawučeni a Farizejscy widźachu, zo wón z złonikami a z hrěšnikami jědźiše, dźachu woni k jeho wučomnikam: Čoho dla jě a pije wón z złonikami a z hrěšnikami?

17. A jako to Jezus słyšeše, dźeše wón k nim: Sylni njepotrjebaju lěkarja, ale chori; ja sym přišoł, hrěšnikow k pokuće wołać, a nic prawych. ref((Mat. 9, 13. Luk. 5,32. 1 Tim. 1, 15.))

18. A Jana a Farizejskich wučomnicy požčachu so často; a někotři přińdźechu a dźachu k njemu: Čoho dla požča so Janowi a Farizejscy wučomnicy, a twoji wučomnicy so njepožča? ref((Mat. 9, 14.))
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001360.tif.large.jpg %-------------------------------------------------------------------

19. A Jezus dźeše k nim: Kak móža so kwasni hosćo posćić, dokelž nawoženja pola nich je? Tak dołho hač nawoženju při sebi maju, njemóža woni so posćić.

20. Čas pak budźe přińć, zo budźe nawoženja wot nich wzaty, a tehdy budźa woni so posćić.

21. A nichtó njepřišiwa zapłatu wot noweho płata k starej drasće; přetož ta nowa zapłata so wšak wot stareho wottorhnje, a dźěra budźe wjetša. ref((Mat. o, 16. Luk. 5, 36.))

22. A nichtó njepjelni mošt do stareho sudobja; hewak dha tón mošt to sudobje roztorha, a tón mošt so wulije, a to sudobje wozmje kónc. Ale mošt ma so do noweho sudobja linuć.

23. A sta su, ako wón na sabat přez žito dźěše, a jeho wučomnicy ducy počachu kłosy torhać. ref((5 Mójz. 23, 25.))

24. Tuž dźachu ći Farizejscy k njemu: Hlej, što činja twoji wučomnicy na sabat, štož so njesłuša?

25. A wón dźeše k nim: Njejsće wy nihdy lazowali, što Dapit činješe, jako wón trjebaše a hłódny běše, wón a tež kotřiž z nim běchu?

26. Kak wón do Božeho doma dźěše w času Abjathara, teho wyšeho měšnika, a jědźeše te poswjećene chlěby, kotrež wšak nichtó jěsć njesmědźeše, chiba jeno měšnicy sami, a wón dawaše te same tež tym, kiž při nim běchu? ref((1 Sam. 21, 6. 2 Mójz. 29, 32.))

27. A tež dźeše wón k nim: Sabat je čłowjeka dla sčinjeny, a nic čłowjek sabata dla. ((5 Mójz. 5, 14.))

28. Teho dla je člorózki syn tež knjez na sabaće. ref((Luk. 6, 5.))

%-------------------------------------------------------------------

staw((3. staw))

detail((Wo wuknjenej rucy, Chrystusowym ćeknjenju, japoštołow powołanju, pismawučenych leztrowanju a wo Božich přećelach.))

%-------------------------------------------------------------------

1. A wón dźěše zaso do šule; a tam běše čłowjek, kiž měješe wuschnjenu ruku. ref((Mat. 12, 9. 10. Luk. 6, 6.))

2. A woni kedźbowachu skradźu na njeho, hač wón jeho tež na sabat zahojić budźe, tak zo bychu jeho wobskoržili.

3. A wón dźeše k temu čłowjekej, kiž tu wuschnjenu ruku měješe: Pój sem bjez nas!

4. A wón dźeše k nim: Hodźi so na sabat derje abo zlě činić? žiwjenje zdźeržeć abo morić? Ale woni mjelčachu.

5. A wón pohlada z hněwom na nich wokoło a zrudźi so na jich wutroby twjerdosći a dźeše k temu čłowjekej: Přestrě) swoju ruku. A wón ju přestrě, a ta sama jeho ruka bu čerstwa, jako ta druha. ref((1 Kral. 13, 6.))

6. A ći Farizejscy šedši won dźeržachu hnydom radu na njeho z Herodašowymi słužownikami, kak bychu jeho skóncowali. ref((Mat. 12, 14.))

7. Ale Jezus wustupi ze swojimi wučomnikami k morju, a wjele luda dźěše za nim z Galilejskeje a ze Židowskeje,

8. A z Jerusalema a z Jdumejzkeje a wot tamneje strony teho Jordana a kotřiž wokoło Tirusa a Sidona bydla, wulki lud, kotřiž jeho skutki słyšachu a přińdźechu k njemu.

9. A wón dźeše k swojim wučomnikam, zo bychu jemu łódźičku hotowu měli teho luda dla, zo bychu jeho njećišćeli.

10. Přetož wón běše wjele ludźi wustrowił, tak zo woni jeho nadpadźechu, zo bychu so jeho dótkli, wšitcy, kiž běchu jara chori.

11. A nječisći duchojo, jako jeho widźachu, padźechu před nim dele, wołachu a dźachu: Ty sy Syn Boži.
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001361.tif.large.jpg %-------------------------------------------------------------------

12. A wón jim twjerdźe hrožeše, zo bychu jeho zjawneho nječinili.

13. A wón dźěše na horu a zawoła k sebi tych, kotrychž wón chcyše, a woni dźěchu k njemu.

14. A wón wustaji tych dwanaće, zo bychu při nim byli a zo by wón jich won pósłał prědować, ref((Mat. 10, 1. Luk 6, 13. St. 9, 1.))

15. A zo bychu móc měli chorosće zahojić a čertow won honić.

16. A da Šimanej to mjeno Pětr;

17. A Jakuba, syna Zebedeoweho, a Jana, Jakuboweho bratra; a da jimaj mjeno Boanerges, to je hrimanja dźěći;

18. A Handrija a Philippa a Bartroma a Mateja a Tomaša a Jakuba, Alfejoweho syna, a Tadeja a Šimana Kananejzkeho,

19. A Judaša Išariotha, kotryž tež jeho přeradźi.

20. A woni přińdźechu dom. A lud so zaso hromadu zeńdźe, tak zo woni tež njemóžachu chlěba pojěsć. ref((St. 6, 31.))

21. A jako to słyšachu, kiž jemu přisłušachu, wuńdźechu woni, zo bychu jeho dźerželi; přetož woni dźachu: přińć.

22. Pismawučeni pak, kotřiž běchu z Jerusalema dele přišli, dźachu: Wón ma Beelzebuba, a přez tych čertow wyšeho honi wón čertow won. ref((Mat. 9, 34. Luk. 11, 15.))

23. A wón zawoła jich k sebi a dźeše k nim w přirunanjach: Kak móže satan satana won honić?

24. Hdyž kralestwo samo ze sobu přez jene njeje, dha njemóže to same kralestwo wobstać. ref((Luk. 11, 17.))

25. A hdyž chěža sama ze sobu přez jene njeje, dha njemóže ta sama chěža wobstać.

26. A jeli zo satan sam sebi je přećiwny a ze sobu njeje přez jene, njemóže wón wobstać, ale bjerje kónc.

27. Nichtó njemóže sylnemu do jeho doma panuć a jeho grat jemu pobrać, chiba zo wón sylneho prjedy zwježe a potom hakle jeho chěžu wurubi.

28. Zawěrnje, ja praju wam: Wšitke hrěchi budźa wodate člorzkim dźěćom, tež to Bože hanjenje, z kotrymžkuli woni Boha hanja;

29. Štóž pak swjateho Ducha hani, tón nima žaneho wodawanja wěčnje, ale je hódny wěčneho sudźenja.

30. Přetož woni dźachu, zo ma nječisteho ducha. ref((St. 22.))

31. A jeho bratřo a jeho mać přińdźechu a pósłachu k njemu stejo wonkach a dachu jeho zawołać.

32. (A lud sedźeše wokoło njeho.) A woni dźachu k njemu: Hlej, twoja mać a twoji bratřo prašeju so wonkach za tobu. ref((Luk. 8, 109.))

33. A wón wotmołwi jim a dźeše: Štó je moja mać? abo kotřiž su moji bratřa?

34. A wón pohlada koło wokoło so na tych wučomnikow, kiž wokoło njeho sedźachu, a dźeše: Hlej, ći su moja mać a moji bratřa.

35. Přetož štóž Božu wolu čini, tón je mój bratr a moja sotra a moja mać.

%-------------------------------------------------------------------

staw((4. staw))

detail((Wšelake přirunanja; spokojenje morja.))

%-------------------------------------------------------------------

1. A wón zaso poča wučić při morju, a wjele luda so k njemu zhromadźi, tak zo wón dyrbješe do łódźe stupić a na wodźe sedźić; wšitkón lud pak běše na zemi při morju.

2. A wón jich dołho wučeše přez wšelke přirunanja. A w swojej wučbje dźeše wón k nim:

3. Posłuchajće! Hlej, syjer wuńdźe, zo by rozsywał. ref((Mat. 13, 1. Luk. 8, 4.))

4. A poda so, jako wón rozsywaše, padźe někotre při puću; a te ptaki pod njebjesami přińdźechu a zežrachu jo.
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001362.tif.large.jpg %-------------------------------------------------------------------

5. Někotre pak padźe na skałojte, hdźež wjele zemje njeměješe; a zeńdźe hnydom, teho dla, zo njeměješe hłuboku zemju.

6. Jako pak słónco běše zešło, zwjadnu wone, a dokelž korjenja njeměješe, wuschnu wone.

7. A někotre padźe bjez ćernje, a te ćernje rosćechu sobu a zdusychu jo a njepřinjese žaneho płoda.

8. Někotre pak padźe na dobru zemju a přinjese płód, kiž přiběraše a rosćeše; a přinjese někotre třiceći króć a někotre šěsć dźesać króć a někotre sto króć.

9. A wón dźeše k nim: Štóž ma wuši k posłuchanju, tón posłuchaj.

10. A jako wón sam běše, woprašachu jeho ći, kiž při nim běchu z tymi dwanaćomi, wo te same přirunanja.

11. A wón dźeše k nim: Wam je date, zo byšće wědźeli te potajnstwa Božeho kralestwa; tym pak wonkach stanje so wšitko přez přirunanja,

12. Tak zo bychu woni z widźacymaj wočomaj widźeli a wšak njepóznali, a ze słyšacymaj wušomaj słyšeli a wšak njezrozumili, tak zo bychu so něhdźe njewobroćili a jim jich hrěchi wodate byłe. ref((Jez. 6, 9. 10. Mat. 13, 14. Luk. 8, 16. Jan. 12, 40. Jap. zk. 28, 26. Rom. 11, 8.))

13. A dale dźeše wón k nim: Njerozumiće wy to přirunanje, kak dha chceće wy te druhe wšitke zrozumić?

14. Tón syjer rozsywa to słowo.

15. Ći su pak, kiž při puću su: hdźež to słowo rozsyte budźe, a hdyž woni to su słyšeli, tuž přińdźe na měsće satan a wozmje preč to słowo, kotrež do jich wutrobow běše wusyte.

16. Tak tež ći su, kiž na skałojte syći su: hdyž woni to słowo su słyšeli, wozmu woni to same hnydom z wjesołosću horje;

17. A nimaju korjenja w sebi, ale su počasni; hdyž so horjo abo přesćěhanje słowa dla zběhnje, woni so hnydom pohórša.

18. A ći, kotřiž bjez ćernje su syći, ći su: kiž to słowo słyša, ref((St. 10, 23. 24.))

19. Ale ta starosć teho swěta a to jebate bohatstwo a wjele druhich žadosćow šedši nutř zduša to słowo, a tak bjez płodow wostanje. ref((Luk 12, 15. 1 Tim. 6, 17.))

20. A ći su, kiž na dobru zemju su syći: kotřiž to słowo słyša a wozmu to same horje a přinjesu płody, někotry třiceći króć a někotry šěsć dźesać króć a někotry sto króć.

21. A wón dźeše dale k nim: Zaswěći tež štó swěcu, tak zo by pod běrtl abo pod blido była stajena? Njebudźe wona na swěćenk stajena? ref((Mat. 5, 15. Luk. 8, 16. St. 11, 33.))

22. Přetož ničo njeje potajne, kotrež by njebyło zjewjene; a njeje ničo tak skradźu, zo by njewušło. ref((Mat. 10, 26.))

23. Jeli zo štó ma wuši k posłuchanju, tón posłuchaj. ref((Mat. 11, 15.))

24. A dale wón dźeše k nim: Hlajće, što wy słyšiće. S kajkejž měru wy měriće, z tajkej budźa wam zaso měrić; a budźa wam hišće přidać, kiž wy to słyšiće. ref((Mat. 7, 2. Luk. 6, 38.))

25. Přetož štóž ma, temu budźe date, a štóž nima, wot teho budźe tež wzate, štož wón ma. ref((Luk. 19, 26.))

26. Tež dźeše wón: Bože kralestwo ma so tak, runje jako by čłowjek symjo do zemje ćisnył,

27. A by spał a stawał wodnjo a w nocy, a to symjo by zešło a rostło, zo wón njewě;

28. Přetož zemja sama wot sebje přinjese płody, najprjedy zelinu, potom kłós, potom połnu pšeńcu w kłosu.
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001363.tif.large.jpg %-------------------------------------------------------------------

29. Hdyž wona pak płody je přinjesła, pósćele wón tam hnydom serp; přetož žně su nastałe.

30. Dale dźeše wón: Komu chcemy my Bože kralestwo přirunać? abo z kajkim přirunanjom chcemy my jo přirunać?

31. Wone je jako žonopowe zorno; hdyž to same na rolu budźe wosyte, je wone to najmjeńše bje wšitkimi symjenjemi na zemi; ((Mat. 13, 31. Luk. 13, 19.))

32. Ale hdyž budźe wusyte, přiběra wone a budźe wjetše, dyžli wšitka zelina, a přinjese wulke hałuzy, tak zo móža pod jeho chłódkom tych njebjesow ptaki sebi hnězda činić.

33. A přez wjele tajke přirunanja praješe wón jim to słowo, kaž móžachu to same słyšeć.

34. Bjez přirunanja pak njeryčeše wón ničo k nim. Ale wosebje wón te wšitke swojim wučomnikam wułoži.

35. A tón samy dźeń wječor dźeše wón k nim: Přewjezmy so na druhu stronu.

36. A woni dachu so ludu rozeńć a wzachu jeho tak, kajkiž wón běše na łódźi; wono běše tež wjazy łódźičkow při nim. ref((Mat. 8, 23.))

37. A wulki wichor so zběhnu a žołmy walichu so na łódź, tak zo bu ta łódź napjelnjena. ref((Jon. 1, 4. 5.))

38. A wón běše z posledka we łódźi a spaše na zawku. A woni zbudźichu jeho a dźachu k njemu: Mištrje, njestaraš ty so wo to, zo my kónc wozmjemy? ref((Mat. 8, 25. 26.))

39. A wón postanu a pohrozy wětrej a dźeše k morju: Mjelč a woněm! A wětr přesta a sta so wulka ćišina.

40. A wón dźeše k nim: Kak zo so wy tak bojiće? Kak zo wy žaneje wěry nimaće?

41. A woni so jara bojachu a dźachu bjez sobu: Štó to je tón? Přetož tež wětr a morjo staj jemu posłušnaj. ref((Pj. 107, 25.))

%-------------------------------------------------------------------

staw((5. staw))

detail((Wo wobsynjenym, žonje, kotraž krawu chorosć měješe, a Jairowej dźowčičcy.))

%-------------------------------------------------------------------

1. A woni přińdźechu na tamnu stronu teho morja, do Gadarenzkeho kraja. ref((Mat. 8, 28. Luk. 8, 26.))

2. A jako wón z łódźe wustupi, běžeše jemu hnydom napřećiwo z rowow čłowjek, kotryž běše z nječistym duchom wobsynjeny,

3. Kotryž w rowach bydleše; a njemóžeše jeho nichtó zwjazać, tež nic z rjećazami.

4. Přetož wón běše často z putami a z rjećazami zwjazany był, a běše te rjećazy roztorhał a te puta rozłamał, a nichtó njemóžeše jeho skludźić.

5. A běše přeco, wodnjo a w nocy, na horach a w rowach, wołaše a biješe so sam z kamjenjemi.

6. Jako wón pak Jezusa z daloka wuhlada, přiběža wón a panu před nim dele,

7. A wołaše z wulkim hłosom a dźeše: Što mam ja z tobu činić, Jezu, ty Syno Boha wjeršneho? Ja će na Boha zaroću, zo by ty mje nječwělował.

8. Wón pak dźeše k njemu: Wuńdź, ty nječisty ducho, z teho čłowjeka!

9. Tuž wopraša jeho: Kajke maš ty mjeno? A wón wotmołwi a dźeše: Moje mjeno je legion, přetož nas je wjele.

10. A wón prošeše jeho jara, zo by jich z teho sameho kraja njewuhnał.

11. Wulke stadło swinjow pak tam běše při horach na pastwje.

12. A ći čerći prošachu jeho wšitcy a dźachu: Pušć nas do tych swini, zo bychmy do nich zašli.
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001364.tif.large.jpg %-------------------------------------------------------------------

13. A hnydom wotpušći to jim Jezus. A ći nječisći duchojo šedši won dźěchu do tych swini, a to stadło skoči jene dobo dele do morja (wono běše jich pak pola dweju tawzynt) a tepichu so w morju.

14. Ći swinjacy pastyrjo pak ćeknychu a připowědachu to w měsće a wsach. A woni wuńdźechu, zo bychu wohladali, štož so běše stało.

15. A přińdźechu k Jezusej a widźachu teho, kotryž běše wot čertow był wobsynjeny, zo wón sedźeše a běše zwoblečeny a při swojim rozomje; a woni so bojachu.

16. A kotřiž to widźeli běchu, powědachu jim, štož so z tym wobsynjenym běše stało, a to wot tych swini.

17. A woni počachu jeho prosyć, zo by wón chcył z jich mjezow wuńć.

18. A jako wón do łódźe stupi, prošeše jeho tón wobsynjeny, zo by móhł pola njeho być.

19. Jezus pak jemu to njewotpušći, ale dźeše k njemu: Dźi ty dom k tym swojim a připowědaj jim, kajke wulke wěcy tebi tón Knjez je činił a zo wón so na tebi je smilił.

20. A wón woteńdźe a poča won wołać w tych dźesać městach, kak wulke wěcy jemu Jezus je činił. A wšitcy ludźo so dźiwachu.

21. A jako so Jezus zaso we łódźi přewjeze na druhu stronu, zhromadźi so wjele luda k njemu a běše při morju.

22. A hlaj, k njemu přińdźe jedyn tych wyšich wot šule, z mjenom Jairus. A jako jeho widźeše, padźe wón k jeho nohomaj, ref((Mat. 9, 18. Luk. 8, 41.))

23. A prošeše jeho jara a dźeše: Moja dźowka je w poslednim skónčenju; pój wšak a połož rucy na nju, zo by wona wotchoriła a žiwa była.

24. A wón dźěše z nim; a wjele ludźi dźěše za nim, a woni jeho ćišćachu.

25. A někajka žónska tam běše, kotraž swoju krawu chorosć dwanaće lět běše měła, ref((3 Mójz. 15, 25. Mat. 9, 20.))

26. A běše wjele ćerpiła wot wjele lěkarjow a wšitko swoje zamóženje na to wułožiła, a njepomhaše jej ničo, ale bě přeco hórje z njej.

27. Jako ta wot Jezusa słyšeše, přińdźe wona w ludu zady a dótknu so jeho drasty; ref((Lut. 8, 44.))

28. Přetož wona běše prajiła: Hdy bych so ja jeno jeho drasty dótknyła, dha bych wotchoriła.

29. A na měsće wuschnu ta studnja jeje krwě, a wona čuješe na žiwoće, zo je wot swojeje čwěle zahojena.

30. A na měsće, jako Jezus sam na sebi pózna, zo móc běše z njeho wušła, wobroći wón so k ludu a dźeše: Štó je so mojeje drasty dótknył?

31. Ale jeho wučomnicy dźachu k njemu: Ty widźiš, zo će ludźo ćišća, a rjeknješ: Štó je so mje dótknył?

32. A wón so wohlada za tej, kotraž to běše činiła.

33. Ta žona so pak boješe a třepotaše (přetož wona wjedźeše, štož so běše na njej stało), přińdźe a padźe před nim dele a powědaše jemu wšitku prawdu.

34. Wón dźeše pak k njej: Moja dźowka, twoja wěra je tebi pomhała; dźi z měrom a budź čerstwa wot swojeje čwěle.

35. Jako wón hišće tak rěčeše, přińdźechu někotři wot čeledźe teho šulskeho wyšeho a dźachu: Twoja dźowka je wumrěła; što ty hišće teho mištra prócuješ?

36. Jezus pak hnydom wusłyša tu ryč, kiž běše ryčana, a dźeše k temu šulskemu wyšemu: Njebój, so; jeno wěr. ref(( Luk. 8, 50.))

 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001365.tif.large.jpg %-------------------------------------------------------------------

37. A njeda nikomu za sobu hić, w swojim wótznym kraju a domach hač jeno Pětrej a Jakubej a Janej, Jakubowemu bratrej.

38. A wón přińdźe do chěže teho šulskeho wyšeho a widźeše tón ropot a kotřiž jara płakachu a skiwlachu. ref((Jer. 4, 8.))

39. A wón dźeše k nim přišedši nutř: Što wy tajki ropot ćěriće a płačeće? To dźěćo njeje wumrěło, ale spi. ref((Jan. 11, 11.))

40. A woni so jemu smějachu. Wón pak wuhna wšitkich a wza k sebi teho dźěsća nana a maćer a tych, kotřiž z nim běchu, a dźěše nutř, hdźež to dźěćo ležeše.

41. A wón přija to dźěćo za ruku a dźeše k njemu: Talitha kumi, to je přełožene: Holčatko, ja praju tebi, stawaj!

42. A na měsće postanu to holčatko a chodźeše wokoło; wone běše pak dwanaće lět stare. A woni buchu jara zatorhnjeni.

43. A wón jim twjerdźe zakaza, zo by nichtó wo tym njewědźał, a dźeše, zo bychu jej jěsć dali.

%-------------------------------------------------------------------
	
staw((6. staw))

detail((Chrystus bu zacpějny, pósćele japoštołow won; Janej bu hłowa wotćata; dźiwne nasyćenje a pomoc.))

%-------------------------------------------------------------------


1. A wón wuńdźe tam a přińdźe do swojeho wótcneho kraja; a jeho wučomnicy dźěchu za nim. ref((Mat. 13, 54. Luk. 4, 16.))

2. A jako sabat přińdźe, poča wón wučić we jich šuli. A wjele, kiž posłuchachu, dźiwachu so jeho wučbje a dźachu: Z wotkal ma tón tuto? A kajka je to mudrosć, kotraž jemu je data, zo tajke skutki so přez jeho rucy stanu?

3. Njeje to tón ćěsla, Mariny syn, a bratr Jakubowy a Jezusowy a Judašowy a Šimanowy? Njejsu tež jeho sotry tudy pola nas? A pohóršachu so na nim. ref(( Luk. 4, 22.))

4. Jezus pak dźeše k nim: Profeta nihdźe mjenje njepłaći, hač w swojim wócnym kraju a domach při swojich. ref((Jan. 4,44.))


5. A wón njemóžeše tam žadyn skutk činić, chiba na mało chorych połoži wón rucy a zahoji jich.

6. A podźiwa so jich njewěrje. A wobchodźi po městkach wokoło a wučeše.

7. A wón zawoła tych dwanaće a poča jich won pósłać po dwěmaj a da jim móc nad nječistymi duchami. ref((Mat. 10, 1.))

8. A přikaza jim, zo bychu ničo sobu na puć njebrali, chiba jeno kij, nic wačok, nic chlěba ani pjenjezy w pasu;

9. Ale zo bychu w črijach byli a so dwě sukni njewoblekli.

10. A dźeše k nim: Hdźež wy do chěže přińdźeće, tam wy wostańće, hač byšće tam zaso wotešli.

11. A jeli zo někotři was horje njewozmu ani was njeposłuchaju, tam wy preč dźiće a třasće tež tón proch z wašich nohow, na swědčenje na nich. Zawěrnje, ja praju wam: Sodomzkim abo Gomorzkim budźe na sudny dźeń lóže, dyžli tajkemu městu. ref((Mat: 10, 14. Luk. 9, 5. Jap. zk.13,51.))

12. A woni šedši won prědowachu, zo bychu ludźo pokutu činili.

13. A wuhnachu wjele čertow a žałbowachu wjele chorych z wolijom a wustrowichu jich. ref((Jak. 5, 14.))

14. A kral Herodas słyšeše to (přetož jeho mjeno běše zjawne sčinjene) a dźeše: Jan, tón křćenik, je wot morwych stanuł, a teho dla stanu so tajke skutki w nim. ref((Mat. 14, 1. Luk. 9, 7.))

15. Někotři pak dźachu: Wón je Elias; někotři pak: Wón je profeta abo jedyn tych profetow.

16. Jako pak to Herodas słyšeše, dźeše wón: To je Jan, kotremuž ja sym hłowu sćał; tón je wot morwych stanył.
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001366.tif.large.jpg %-------------------------------------------------------------------

17. Přetož wón, Herodas, běše won pósłał, jimał Jana a jeho sadźił do jastwa, Herodiady, Philippa, swojeho bratra, mandźelskeje dla; přetož wón běše ju za mandźelsku wzał. ref((Luk. 3, 19. 20.))

18. Jan pak dźeše k Herodašej: Tebi so njesłuša, twojeho bratra mandźelsku měć. ref((3 Mójz. 18, 6.))

19. Herodias teho dla łakaše na njeho a chcyše jeho morić, ale njemóžeše.

%-------------------------------------------------------------------

detail((Tekst na 5. njedźelu po třoch kralach. III.))

%-------------------------------------------------------------------


20. [Herodas pak so Jana boješe, dokelž wón wjedźeše, zo wón prawy a swjaty muž běše, a wobarnowa jeho; a we wjele wězach jeho a słyšeše jeho rad.

21. Jako pak sprawny dźeń přińdźe, zo Herodas wjećer hotowaše na swój narodny dźeń swojim wyšim a hejtmanam a tym wosebnym w Galilejskej; ref((Mat. 14, 6.))

22. A nutř stupi dźowka teje Herodiady a rejwaše; a to so Herodašej lubješe a tym, kotřiž za blidom sedźichu; tuž dźeše tón kral k temu holčeću: Proš mje, za čož ty chceš, ja chcu jo tebi dać.

23. A přisahnu so jej: Štož ty mje budźeš prosyć, to chcu ja tebi dać hač do połojzy mojeho kralestwa.

24. Wona pak wuńdźe won a dźeše k swojej maćeri: Što ja dyrbju prosyć? Ta dźeše: Pře hłowu Jana, teho křćenika.

25. A wona na měsće z khwatanjom zańdźe nutř k kralej, prošeše a dźeše: Ja chcu, zo by ty mi dał nětk hnydom na škli tu hłowu Jana, teho křćenika.

26. Tón kral bu zrudny; dha wšak teje pšisahi a tych dla, kotřiž za blidom sedźichu, njechaše wón jej zapowjedźić.

27. A na měsće pósła tón kral wobwješerja a da jeho hłowu hew přinjesć. Tón teho dla šedši tam zća jemu hłowu we jastwje;

28. A přinjese jeho hłowu na škli a da ju temu holčeću; a to holčo da ju swojej maćeri.

29. A jako to jeho wučomnicy słyšachu, přińdźechu woni a wzachu jeho ćěło a schowachu jo do rowa.]

30. A ći pósli pak zhromadźichu so zaso k Jezusej a zjewichu jemu to wšitko a štož běchu činili a wučili. ref((Mat. 14, 13. Luk. 9, 10.))

31. A wón dźeše k nim: Pójće wy wosebje do pusćiny a wotpočńće trochu. Přetož jich běše wjele, kotřiž přichadźachu a wotchadźachu, tak zo woni ani k jědźi chwile njemějachu.
32. A woni so wjezechu na łódźi do pusćiny wosebje.

33. A ludźo jich widźachu, zo so preč wjezechu, a jich wjele jeho póznachu a běžachu tam pěši ze wšěch městow, a přińdźechu prjedy nich a zeńdźechu so k njemu.

34. A Jezus šedši z łódźe won wuhlada tón wulki lud, a běše jemu žel teho sameho; přetož woni běchu jako wowcy, kiž nimaju žaneho pastyrja. A wón poča jich wučić wjele wěcow. ref((Mat. 9, 36.))

35. A jako nětk chcyše skoro wječor być, přistupichu jeho wučomnicy k njemu a dźachu: Tudy je pusćina a dźeń je so minył; ref((Mat. 14, 15. Luk. 9, 12. Jan. 6, 5.))

36. Rozpušć jich, zo bychu woni ducy do wokolnych wsow a městow sebi chlěb kupili; přetož woni nimaju ničo k jědźi.

37. Wón pak wotmołwi a dźeše k nim: Dajće wy jim jěsć. A woni dźachu k njemu: Mamy dha my hić a za dwě zćě krošow chlěba kupić a jim jěsć dać? ref((Jan. 6, 7.))

38. Wón pak dźeše k nim: Wjele chlěba wy maće? Dźiće a pohladajće. A jako so běchu wobhonili, dźachu woni: Pjeć, a dwě rybje.
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001367.tif.large.jpg %-------------------------------------------------------------------

39. A wón přikaza jim, zo bychu so wšitcy dele zesydali, jene połne blido po druhim, na zelenu trawu.

40. A woni zesydachu so po rjadu, sto a sto, pjeć dźesać a pjeć dźesać.

41. A wón wza te pjeć pokroty a tej dwě rybje a pohlada do njebjes, dźakowaše so a łamaše te chlěby a da je swojim wučomnikam, zo bychu jim prjódk kładli. A tej dwě rybje rozdźěli wón bjez wšitkich.

42. A woni jědźachu wšitcy a buchu nasyćeni.

43. A woni zebrachu kruškow chlěba, dwanaće korbow połnych, a wot teju rybow (něšto).

44. A běše tych, kotřiž běchu jědli, pola pjeć tawzynt mužow.

45. A hnydom přinući wón swojich wučomnikow, zo bychu na łódź stupili a prjedy njeho so přewjezli do Bethzaidy, hač by wón tón lud rozpušćił. ref((Mat. 14, 22. Jan. 6, 17.))

46. A jako wón jich běše wot sebje preč pósłał, dźěše wón na horu, zo by so modlił.

47. A jako wječor bu, běše ta łódź srjedźa na morju, wón pak sam na zemi.

48. A wón widźeše, zo woni z wulkej prócu so wjezechu; přetož wětr běše jim přećiwny. Teho dla při štwórtej nócnej waše přińdźe wón k nim, chodźeše po morju a chcyše nimo nich prjedy přińć.

49. Jako pak woni widźachu, zo wón po morju chodźeše, měnjachu woni, zo je šerjenje, a zakřičachu;

50. Přetož wšitcy jeho widźachu a nastróžichu so. A na měsće rěčeše wón z nimi a dźeše k nim: Budźće dobreje mysle; ja to sym, njebójće so.

51. A wón stupi k nim do łódźe, a tón wětr woćichnu. A woni so jara wulcy w sebi nastróžichu a dźiwachu so. ref((St. 4, 39.))

52. Přetož ničo rozomniši njebuchu nad tymi khlěbami, a jich wutroba běše stwjerdnjena.

53. A jako so přewjezli běchu, přińdźechu woni do Genezarethzkeho kraja, a tam woni tu łódź k brjohej přistajichu. ref((Mat. 14, 34.))

54. A jako nětk z łódźe běchu wušli, hnydom jeho ludźo póznachu;

55. A woni, běžawši po wšitkim tym samym wokolnym kraju wokoło, počachu chorych na łožach wokoło nosyć, hdźež woni słyšachu, zo wón tam je.

56. A hdźež wón dźěše do městow abo do městow abo do wsow, tam kładźechu woni chorych na torhošćo a prošachu jeho, zo bychu so jeno teho wobruba jeho drasty dótkli. A kotřiž so jeho dótkachu, ći buchu wustrowjeni.

%-------------------------------------------------------------------
	
staw((7. staw))

detail((Wo hejchleŕztwje Farizejskich, pohanskeje žony dźowčičcy, hłuchim a němym.))

%-------------------------------------------------------------------

1. A k njemu so zeńdźechu Farizejscy a někotři wot pismawučenych, kotřiž běchu z Jerusalema přišli. ref((Mat. 15, 1.))

2. A jako woni widźachu, zo někotři jeho wučomnikow z gmejn, to je z njemytymaj rukomaj chlěb jědźachu, swarjachu woni na to. ref((Luk. 11, 38.))

3. Přetož Farizejscy a wšitcy Zidźi njejědźa, chiba zo su sebi rucy husto zmyli, a dźerža tak tych staršich wustajenja.

4. A hdyž z torhošća přińdu, njejědźa woni, chiba zo su so zmyli. A tych wěcow je wjele, kotrež su horje wzali, zo chcedźa je dźeržeć, jako je wumyće tych piwnych sudobjow, tych karanow, tych koporowych sudobjow a tych blidow.

5. Tuž teho dla woprašachu jeho ći Farizejscy a pismawučeni: Čeho dla njechodźa twoji wučomnicy po tych staršich jich wustajenjach, ale jědźa chlěb z njemytymaj rukomaj?
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001368.tif.large.jpg %-------------------------------------------------------------------

6. Wón pak wotmołwi a dźeše k nim: Derje je Jezajas wot was błudnikow wěšćił, jako je pisane: Tón lud česći mje z hubomaj, ale jich wutroba je daloko wote mnje. ref((Jez 29, 13. Mat. 15,7.))

7. Podarmo pak mi słuža, dokelž wuča tajke wučby, kotrež su člowske přikaznje.

8. Přetož wy wopušćiće Bože přikazanje a dźeržiće tych čłowjekow wustajenje, jako je to wumyće tych karanow a piwnych kanow; teho runja tajkich wěcow druhich činiće wy wjele.

9. A wón dźeše k nim: Wy ćišće Bože přikazanje zaćisnjeće, zo byšće waše wustajenje dźerželi.

10. Přetož Mójzas je prajił: Česć swojeho nana a swoju maćer, a štóž na nana abo na maćer złe rěči, tón dyrbi smjerće wumrěć. ref((2 Mójz. 20, 12. 5 Mójz. 5, 16.))

11. Wy pak wučiće: Hdyž štó rjeknje k nanej abo k maćeri: Korban (to je, hdyž ja to wopruju, dha je wone tebi wjele wužitniše), tón čini derje.

12. A tak wy ničo wjazy njewotpušćiće, zo by wón činił swojemu nanej abo swojej maćeri;

13. A zběhnjeće Bože słowo přez waše wustajenje, kotrež wy sće wustajili; a teho runja činiće wy wjele.

14. A wón zawoła k sebi wšitkón lud a dźeše k nim: Posłuchajće wšitcy na mnje a zrozyńće. ref((Mat: 15, 10.))

15. Ničo njeje, kiž wonkach do čłowjeka dźe, zo by jeho nječisteho činiło; ale štož wot njeho won dźe, to je, kiž čłowjeka nječisteho čini.

16. Ma-li štó wuši k posłuchanju, tón posłuchaj. ref((Mat. 11, 15. St. 13, 9.))

17. A jako wón wot luda do chěže přińdźe, woprašachu jeho jeho wučomnicy wo to přirunanje. ref((Mat. 15, 15.))

18. A wón dźeše k nim: Sće wy dha tež tak njerozomni? Njezrozumiće wy hišće, zo wšitko, štož wonkach je a do čłowjeka dźe, to jeho njemóže nječisteho činić?

19. Přetož wone njeńdźe do jeho wutroby, ale do brjucha, a wuńdźe do wuchoda, hdźež wšitka jědź so wurjedźi.

20. Wón pak dźeše: Štož z čłowjeka wuńdźe, to same čłowjeka nječisteho čini;

21. Přetož nutřkach, z wutroby tych čłowjekow, wuńdu złe mysle, mandźelstwo-łamanje, kurwarstwo, mordarstwo,

22. Paduchstwo, łakomstwo, njeprawdosć, lesnosć, njepócćiwosć, złe woko, Bože hanjenje, pycha, njemdrosć;

23. Wšitke te złe wěcy znutřkach won wuńdu a činja čłowjeka nječisteho.

24. A wón stanu tam a woteńdźe do Tirizkich a Sidonskich mjezow. A šedši do doma njechaše wón, zo by štó wo nim wědźał, a wšak njemóžeše so potajić. ref((Mat. 15, 21.))

25. Přetož žona běše wot njeho słyšała, kotrejež (jejne) dźowčatko nječisteho ducha měješe; a přišedši padźe dele k jeho nohomaj;

26. (Ta žona pak běše Grichizka, Sirophönizizka z roda) a ta prošeše jeho, zo by wón djaboła z jeje dźowki wuhnał.

27. Jezus pak dźeše k njej: Njech so prjedy dźěći najědźa; přetož wono njeje pěknje, zo so dźěćom chlěb wozmje a ćisnje so psam. ref((Mat. 1d, 26.))

28. Wona pak wotmołwi a dźeše k njemu: Haj, Knježe, dha wšak tež jědźa te psyčatka pod blidom wot drjebjeńčkow tych dźěći.

29. A wón dźeše k njej: Teho słowa dla dźi; čert je z twojeje dźowki wušoł.
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001369.tif.large.jpg %-------------------------------------------------------------------

30. A wona woteńdźe do swojeho doma a namaka, zo tón čert běše wušoł, a zo ta dźowka na łožu ležeše.

%-------------------------------------------------------------------

detail((Sćenje na 12. njedźelu po swj. Trojicy.))

%-------------------------------------------------------------------

31. [A jako wón zaso wuńdźe z Tirizkich a Sidonskich mjezow, přińdźe wón k Galilejzkemu morju, srjedźa na mjezy tych dźesać městow. ref((Mat. 15, 20.))

32. A woni přiwjedźechu k njemu hłucheho, kiž němy běše, a prošachu jeho, zo by ruku na njeho połožił. ref((Mat. 9, 32. Luk. 11, 14.))

33. A wón wza jeho wot luda wosebje, tyknu jemu swoje porsty do jeho wušow a wuplunu a dótknu so jeho jazyka. ref((St. 8, 23.))

34. A pohlada horje k njebjesam, zdychnu a dźeše k njemu: Hephata, to je: wotewr so! ref((Jan. 11, 41.))

35. A hnydom wotewrištej so jeho wuši a tón zwjazk jeho jazyka so rozwjaza, a wón rěčeše prawje.

36. A wón jim zakaza, zo bychu to nikomu njeprajili. pak wón jim zakaza, woni jo roznjesechu.

37. A dźiwachu so přez měru a dźachu: Wón je wšitko derje činił; hłuchich čini wón słyšacych a němych ražacych.] ref((Mójz. 1, 31.))

%-------------------------------------------------------------------
	
staw((8. staw))

detail((Wo sydom chlěbach, zejchach a kwasu Farizejskich, slepym, póznaću wot Chrystusa a jeho ćerpjenju.))

detail((Ćim bóle ćim bóle Sćenje na 7. njedźelu po swj. Trojicy.))

%-------------------------------------------------------------------

1. [W tych samych dnjach, jako wulki lud tam běše a njemějachu ničo k jědźi, zawoła Jezus swojich wučomnikow k sebi a dźeše k nim: ref((Mat. 15, 32.))

2. Mi je žel teho luda; přetož woni su hižom na tři dny pola mje zawostali a nimaju ničo k jědźi;

3. A hdy bych ja jich bjez jědźe dom pušćił, bychu woni na puću zawutlili. Přetož někotři běchu z daloka přišli.

4. Jeho słužownicy pak wotmołwichu jemu: Hdźe my chlěba wozmjemy tudy w pusćinje, zo bychmy jich nasyćili?

5. A wón prašeše jich: Wjele maće pokrotow? Woni pak dźachu: Sydom.

6. A wón přikaza ludu, zo bychu so na zemju zesydali. A wza te sydom pokroty a dźakowaše so a łamaše a da je swojim wučomnikam, zo bychu je prjódk kładli, a woni kładźechu je ludu prjódk.

7. A mějachu trochu rybičkow; a wón so dźakowaše a kazaše te same tež prjódk kłasć.

8. Woni jědźachu pak a buchu nasyćeni a nazběrachu zbytnych kruškow sydom korbow. ref((2 Kral. 4, 44.))

9. A jich běše na štyri tawzyntow, kiž jědli běchu; a wón pušći jich wot sebje.)

10. A hnydom stupi wón do łódźe ze swojimi wučomnikami a přińdźe do Dalmanutzkeho kraja.

11. A ći Farizejscy wuńdźechu a počachu so z nim woprašować a žadachu wot njeho zejch z njebjes, spytawši jeho. ref((Mat. 16, 1. St. 12, 38.))

12. A wón zdychnu w swojim duchu a dźeše: Što pyta wšak ta šlachta zejch? Woprawdźe, ja praju wam: Tej šlachće žadyn zejch njebudźe daty. ref((Luk. 11, 29.))

13. A wón stupi zaso do łódźe, wostajiwši jich, a přewjeze so na druhi brjóh.

14. A woni běchu zapomnili chlěba sobu wzać; a njemějachu wjazy sobu na łódźi, hač jeno jenu pokrotu. ref((Mat. 16, 5. 6.))

15. A wón přikaza jim a dźeše: Pohladajće a hladajće so před kwasom tych Farizejskich a před kwasom Herodaša. ref((Mat. 16, 6. Luk. 12, 1.))

16. A woni sebi myslachu tam a sem, a dźeše jedyn k druhemu: My chlěba nimamy.

 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001370.tif.large.jpg %-------------------------------------------------------------------

17. A Jezus zrozumi to a dźeše k nim: Što so wy tež staraće, zo chlěba nimaće? Njepóznajeće wy hišće ani njerozumiće? Maće wy hišće wašu stwjerdnjenu wutrobu? ref((St. 3, 5. St. 6, 52.))

18. Maće woči a njewidźiće? a maće wuši a njesłyšiće? Abo njespominaće na to?

19. Jako ja pjeć chlěbow łamach za tych pjeć tawzynt, kak wjele korbow połnych kruškow wy nazběrašće? Woni dźachu: Dwanaće. ref((Mat. 14, 19. Luk. o, 13. Jan. 6, 9. 13.))

20. Jako ja pak sydom łamach za te štyri tawzynt, kak wjele korbow połnych kruškow nazběrašće wy? Woni pak dźachu: Sydom.

21. A wón dźeše k nim: Kak dha, zo wy ničo njerozumiće?

22. A wón přińdźe do Bethzaidy; a woni přiwjedźechu k njemu slepeho a prošachu jeho, zo by so jeho dótknył.

23. A wón wza teho slepeho za ruku a wjedźeše jeho won z města a plunu do jeho wočow, połoži swojej rucy na njeho a wopraša jeho: Widźiš što? ref((St. 7, 32. 33. Jan. 9, 6.))

24. A wón pohlada horje a dźeše: Ja widźu, zo ludźo chodźa, jako bych štomy widźał.

25. Potom połoži wón zaso rucy na jeho woči a kazaše jemu zaso hladać; a wón bě zaso wustrowjeny, tak zo wšitko z daloka jasnje widźeše.

26. A wón jeho dom pósła a dźeše: Njechodź do města ani njepowěs to tež nikomu nutřkach. ref((St. 7, 36.))

27. A Jezus wuńdźe won a jeho wučomnicy do městow Zezareje Philippa. A na puću wopraša wón swojich wučomnikow a dźeše k nim: Štó praja ludźo, zo ja sym? ref((Mat. 16, 13. Luk. 9, 18.))

28. A woni wotmołwichu: Woni praja, zo sy ty Jan, tón křćenik; někotři pak praja, zo sy Elias; a někotři, zo sy tych profetow jedyn.

29. A wón dźeše k nim: Wy pak, što prajiće wy, zo ja sym? Pětr pak wotmołwi a dźeše k njemu: Ty sy Chrystus. ref((Jan. 1, 49.))

30. A wón pohrozy jim, zo bychu nikomu wot njeho njeprajili.

31. A poča jich wučić, zo čłowjeka syn ma wjele ćerpić, a zo dyrbi zaćisnjeny być wot staršich a wyšich měšnikow a pismawučenych, a zo budźe morjeny, a zo po třoch dnjach budźe horje stanyć. ref((Mat. 16, 21. Luk. 18, 31.))

32. A wón rěčeše to słowo zjawnje. Tuž zapřimny jeho Pětr a poča jemu wobarać.

33. Wón so pak wobroći, a pohlada na swojich wučomnikow, pohrozy Pětrej a dźeše: Dźi preč wote mnje, satanje; přetož ty so njewustejiš na to, štož Bože, ale na to, štož čłowječne je.

34. A wón zawoła k sebi tón lud a swojich wučomnikow a dźeše k nim: Štóž chce za mnu přińć, tón sam so zaprěj a wzmi swój křiž na so a chodź za mnu. ref((Mat. 16, 24. Luk. 9, 23.))

35. Přetož štóž chce swoje žiwjenje zachować, tón budźe to same zhubić; a štóž swoje žiwjenje zhubi moje a teho ewangeliona dla, tón budźe to same zachować. ref((Mat. 10, 39.))

36. Přetož što pomha čłowjekej, hdy by wón runje wšitkón swět dobył a škodu wzał na swojej duši?

37. Abo što móže čłowjek dać k wumóženju swojeje duše?

38. Štóž so pak mje a mojich słowow hanibuje bjez tym mandźelstwo-łamacym a hrěšnym narodom, teho budźe so tež čłowjeka syn hanibować, hdyž wón budźe přińć w krasnosći swojeho Wótca ze swjatymi jandźelemi. ref((Mat. 10, 32. Luk. 9, 26. St. 12, 8.))
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001371.tif.large.jpg %-------------------------------------------------------------------

St. 9. St.

1. A wón dźeše k nim: Zawěrnje, ja praju wam: Někotři tudy su a steja, kotřiž smjerće njebudźa woptać, hač woni budźa widźeć, zo to kralestwo Bože z mocu přichadźa. ref((Mat. 16, 28. Luk. 9, 29.))

%-------------------------------------------------------------------
	
staw((9. staw))

detail((Historija wo Chrystusowym překrasnjenju a naměsaznym synu; wučba wo ponižnosći a pohóršenju.))

%-------------------------------------------------------------------

2. A po šesći dnjach wza Jezus k sebi Pětra a Jakuba a Jana a wjedźeše jich na wysoku horu wosebje samych a přeměni so před nimi. ref((Mat. 17, 1. Luk. 9, 28.))

3. A jeho drasta bu jasna a jara běła, jako sněh, kotruž žadyn barbar na zemi njemóže tak běłu sčinić. ref((Mat. 28, 3.))

4. A jim so zjewi Elias z Mójzasom, a měještaj rozrěčowanje z Jezusom.

5. A Pětr wotmołwi a dźeše k Jezusej: Rabbi, tudy je nam dobro być; teho dla čińmy tři hěty, tebi jenu, Mójzasej jenu a Eliasej jenu.

6. Přetož wón njewjedźeše, što rěči, dokelž woni běchu nastróženi.

7. A mróčel přińdźe, kotraž jich wobkhłódkowa. A hłós padźe z teje mróčele a dźeše: To je tón samy mój luby Syn, teho maće wy posłuchać. ref((Mat. 3, 17.))

8. A hnydom wohladawši so njewidźachu woni nikoho wjazy, hač jeno Jezusa sameho při sebi.

9. Jako woni pak z hory dele dźěchu, zakaza wón jim, zo bychu nikomu njeprajili, što su widźeli, hač by čłowjeka syn wot morwych stanył.

10. A woni zakowachu tu wěc při sebi a woprašowachu so bjez sobu, što by to stawanje wot morwych było.

11. A woprašachu jeho a dźachu: Čeho dla dha pismawučeni praja, zo ma Elias prjedy přińć? ref((Mal. 4, 5.))

12. Wón pak wotmołwi a dźeše k nim: Elias ma wšak prjedy přińć a wšitko zaso na prawe přinjesć; a k temu tež dyrbi čłowjeka syn wjele ćerpić a zacpěty być, jako steji pisane.

13. Ale ja praju wam: A Elias je přišoł a woni su jemu činili, štož su chcyli, jako wot njeho steji pisane. ref((Mat. 11, 14.))

14. A wón přišedši k druhim wučomnikam widźeše wulki lud wokoło nich a pismawučenych, kotřiž so z nimi woprašowachu.

15. A na měsće so wšitkón lud stróži, jako jeho wuhlada, a přiběžawši powitachu jeho.

16. A wón wopraša tych pismawučenych: Što woprašujeće wy so z nimi?

17. A jedyn z teho luda wotmołwi a dźeše: Mištrje, ja sym swojeho syna k tebi přiwjedł, kotryž ma němeho ducha; ref((Mat. 17, 14. Luk. 9, 38.))

18. A hdźež wón jeho dosahnje, torha wón jeho, a wón pěni a křipi ze swojimi zubami a schnje. Ja sym z twojimi wučomnikami rěčał, zo bychu jeho wuhnali, woni pak njemóžachu.

19. Wón wotmołwi jemu pak a dźeše: O ty njewěrny narodźe, kak dołho mam ja pola was być? Kak dołho mam ja was ćerpić? Přiwjedźće jeho ke mni.

20. A woni přiwjedźechu jeho k njemu. A hnydom, jako Jezus jeho wohlada, torhaše jeho tón duch; wón pak padźe na zemju, waleše so a pěnješe.

21. A wón wopraša jeho nana: Kak dołho je, jako so jemu to stało je? Wón pak dźeše? Hnydom wot małosće;

22. A husto je wón jeho do wohenja a do wody mjetał, zo by jeho skóncował. Móžeš-li ty pak što, dha smil so nad nami a pomhaj nam.
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001372.tif.large.jpg %-------------------------------------------------------------------

23. Jezus pak dźeše k njemu: Hdy by ty wěrić móhł. Temu, kiž wěri, su wšitke wěcy móžne. ref((Luk. 17, 6.))

24. A hnydom zawoła teho dźěsća nan a dźeše ze sylzami: Ja wěrju, mój Knježe; pomhaj mojej njewěrje!

25. A jako pak Jezus widźeše, zo lud přiběži, pohrozy wón temu nječistemu duchu a dźeše k njemu: Ty němy a hłuchi ducho, ja ći přikažu, wuńdź z njeho a njechodź wjazy do njeho.

26. Tuž wołaše wón a torhaše jeho jara a wuńdźe. A wón bu jako morwy, tak zo jich tež wjele praješe: Wón je wumrěł.

27. Jezus pak zapřija jeho z ruku a pozběhnu jeho; a wón postanu.

28. A jako wón dom přińdźe, woprašachu jeho jeho wučomnicy wosebje: Čeho dla dha my jeho njemóžachmy wuhnać? ref((Mat. 17, 19.))

29. Wón pak dźeše: Tón narod hinak njemóže wuńć, chiba přez modlitwu a posćenje.

30. A woni dźěchu tam preč a chodźachu přez Galilejsku; a wón nochcyše, zo by štó wo tym wědźał.

31. Wón wučeše pak swojich wučomnikow a dźeše k nim: Čłowjeka syn budźe podaty do čłowjekow jich rukow, a woni budźa jeho morić; a hdyž budźe morjeny, budźe wón na třeći dźeń zaso horje stanyć. ref((Mat. 17, 22. Luk. 9, 44.))

32. Woni pak njezrozumichu to słowo a bojachu so jeho woprašeć.

33. A wón přińdźe do Kapernauma. A jako wón domach běše, prašeše wón jich: Što wy so na puću bjez sobu rozrěčešće?

34. Woni pak mjelčachu; přetož woni so bjez sobu na puću běchu rozrěčowali, štó by wot nich wjetši był? ref((Mat. 18, 1. Luk. 9, 46.))

35. A wón synu so a zawoła tych dwanaće a dźeše k nim: Chce-li štó prěni być, tón budźe posleni přede wšitkimi a wšitkich jich wotročk.

36. A wza dźěćatko a postaji jo srjedźa bjez nich a wokoša to same a dźeše k nim:

37. Štóž jene tajke dźěćatko w mojim mjenje horje wozmje, tón wozmje mje horje; a štóž mje horje wozmje, tón njewozmje mje horje, ale teho, kotryž mje je pósłał.

38. Jan pak wotmołwi jemu a dźeše: Mištrje, my widźachmy jeneho, tón djabołow w twojim mjenje won honješe, kotryž wšak za nami njechodźi; a my jemu zakazachmy, teho dla, zo wón za nami njechodźi. ref((Luk. 9, 49. 4 Mójz. 11, 27. 28. 29.))

39. Jezus pak dźeše: Njezakažće jemu to; přetož nichtó njeje, kiž by skutk činił w mojim mjenje a móhł hnydom wote mnje złe rěčeć. ref((1 Kor. 12, 3.))

40. Přetož štóž přećiwo nam njeje, tón je za nas. ref((Mat. 12, 30.))

41. Štóž pak was napowa z kanku wody w mojim mjenje, teho dla, zo wy Chrystusej přisłušeće, zawěrnje, ja praju wam, to jemu njebudźe njezapłaćene wostać. ref((Mat. 10, 42.))

42. A štóž tych małych jeneho pohórši, kiž do mnje wěrja, tajkemu by lěpje było, zo by jemu młynski kamjeń za jeho šiju był zwjazany a wón do morja ćisnjeny był. ref((Mat. 18, 6. Luk. 17, 1.))

43. Jeli zo će pak twoja ruka pohórši, wotetń ju. Lěpje tebi je, zo ty kromy do žiwjenja dźeš, dyžli zo by ty wobjě rucy měł a šoł do hele, do teho wěčneho wohenja, ref((Mat. d, 30. St. 18, 8.))
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001373.tif.large.jpg %-------------------------------------------------------------------

44. Hdźež jich čeŕró njewumrě a jich woheń njehasnje. ref((Jez. 66, 24.))

45. Pohóršuje će twoja noha, wotetń ju. Lěpje ći je, zo ty bědny do žiwjenja póńdźeš, dyžli zo by ty dwě nocy měł a był do hele ćisnjeny do teho wěčneho wohenja, ref((Mat. 18, 8.))

46. Hdźež jich čeŕro njewumrě a jich woheń njehasnje.

47. Pohóršuje će twoje woko, ćisń jo wot sebje. Lěpje tebi je, zo ty z jenym wokom do Božeho kralestwa póńdźeš, dyžli zo by ty dwě woči měł a był do helskeho wohenja ćisnjeny, ref((St. 18, 9.))

48. Hdźež jich čeŕro njewumrě a jich woheń njehasnje.

49. Wšitko dyrbi być z wohenjom naselene, a kóždy wopor budźe ze selu woseleny. ref((3 Mójz. 2, 13.))

50. Dobra je sól; budźe-li pak sól njesłona, z čim budźeće ju woselić? Mějće sól při sebi a mějće pokoj bjez sobu. ref((Mat. 5, 13. Luk. 14, 34.))

%-------------------------------------------------------------------
	
staw((10. staw))

detail((Wo rózno dźělenju mandźelskich, małych dźěćatkach, bohatych swěta, ćerpjenju Chrystusowym, łakomstwje po česći wučomnikow a slepym Bartimeusu.))

%-------------------------------------------------------------------

1. A wón stany wot tudy a přińdźe do mjezow židowskeje zemje z tamneje strony Jordana. A ludźo so zaso k njemu zhromadźichu; a kaž wón wašnje měješe, wučeše wón jich pak zaso. ref((Mat. 19, 1.))

2. A Farizejscy přistupiwši woprašachu jeho: Móže tež muž žonu wot sebje pušćić? A spytachu jeho z tym.

3. Wón wotmołwi pak a dźeše k nim: Što je wam Mójzas přikazał?

4. A woni dźachu: Mójzas je wotpušćił, lóslist napisać a ju wot sebje pušćić. ref((5 Mójz. 24, 1. Mat. 5, 31.))

5. Jezus pak wotmołwi a dźeše k nim: Wašeje wutroby twjerdosće dla je wón wam tajke přikaznje napisał;

6. Ale wot spočatka stworjenja je jeju Bóh stworił muža a žonu. ref((1 Mójz. 1, 27.))

7. Teho dla budźe čłowjek swojeho nana a maćer wopušćić a so dźeržeć k swojej žonje. ref((Mat. 19, 5. 1 Mójz. 2, 24. Eph. 5, 31.))

8. A budźetaj taj dwaj jene ćěło. Njejstaj teho dla dwě, ale jene ćěło. ref((1 Kor. 6, 16.))

9. Štož teho dla Bóh hromadu zwjazał je, to čłowjek njedźěl.

10. A domach woprašachu jeho wospjet jeho wučomnicy wo to samo.

11. A wón dźeše k nim: Štóž swoju mandźelsku wot sebje pušći a wozmje sebi druhu, tón mandźelstwo złama z njej; ref((Mat. 5, 32.))

12. A jeli zo by žona wot sebje swojeho muža pušćiła abo wot druheho wzata była, ta złama mandźelstwo.

13. Tuž přinjesechu dźěćatka k njemu, zo by wón so jich dótknył. Wučomnicy pak wrězkachu na tych, kiž je přinošachu. ref((Mat. 19, 13. 14. Łuk 18, 15.))

14. Jako pak to Jezus widźeše, bu wón hněwny a dźeše k nim: Njech dźěćatka ke mni přińdu a njewobarajće jim, přetož tajkich je to Bože kralestwo.

15. Zawěrnje, ja praju wam: Štóž to kralestwo Bože horje njewozmje jako dźěćatko, tón njebudźe do njeho přińć. ref((Mat. 18, 3.))

16. A wón te same wokoša a połoži rucy na nje a žohnowaše je. ref((St. 9, 36. Mat. 19, 15.))

17. A jako wón pak wušoł běše a so na puć dał, přiběža jedyn a poklaknu před nim a wopraša jeho: Dobry mištrje, što mam ja činić, zo bych to wěčne žiwjenje dóstał? ref((Mat. 19, 16. Luk. 18, 18.))

18. Ale Jezus dźeše k njemu: Što ty mi rěkaš dobry? Nichtó njeje dobry, hač tón jenički Bóh.
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001374.tif.large.jpg %-------------------------------------------------------------------

19. Ty wšak te kaznje wěš: Ty njedyrbiš mandźelstwo łamać. Ty njedyrbiš morić. Ty njedyrbiš kradnyć. Ty njedyrbiš njepraweho swědčenja dawać. Ty njedyrbiš nikoho zjebać. Česć swojeho nana a maćer. ref((2 Mójz. 20, 12. 5 Mójz. 5, 16 u.))

20. Wón pak wotmołwi a dźeše k njemu: Mištrje, to wšitko sym ja dźeržał wot swojeje młodosće.

21. Jezus pak pohlada na njeho, lubowaše jeho a dźeše k njemu: Jene je tebi hišće trjeba: Dźi, předaj, štož maš, a daj jo chudym, dha budźeš ty šaz měć w njebju; a přińdź, pój za mnu a wzmi křiž na so. ref((Mat. 6, 19. Luk. 12, 33.))

22. Wón pak bu njewjeseły teje ryče dla a woteńdźe zrudny; přetož wón měješe wjele kubłow.

23. A Jezus so wohlada a dźeše k swojim wučomnikam: Kak ćežzy budźa bohaći do Božeho kralestwa přińć. ref((Mat. 19, 23. Luk. 18, 24.))

24. Ći wučomnicy pak so stróžichu na jeho ryčach. Ale Jezus wotmołwi zaso a dźeše k nim: Moje dźěći, kak ćežko je, zo, kotřiž swoje dowěrjenje na bohatstwo staja, do Božeho kralestwa přińdu. ((Ps 62, 11. 1 Tim. 6,17.))

25. Lóžšo je, zo kamjel přez jehline wucho přeńdźe, dyžli zo bohaty do Božeho kralestwa přińdźe.

26. Woni stróžichu so pak hišće bóle a dźachu bjez sobu: Štóha móže zbóžny być?

27. Jezus pak pohlada na nich a dźeše: Pola čłowjekow je to njemóžne, ale nic pola Boha; přetož wšitke wěcy su móžne pola Boha. ref((Luk. 1, 32.))

28. Tuž poča Pětr k njemu prajić: Hlej, my smy wšitko wopušćili a smy za tobu šli. ref((Mat. 19, 27. Luk. 5, 11. St. 18, 28.))

29. Jezus pak wotmołwi a dźeše: Zawěrnje, ja praju wam: Žadyn njeje, kiž wopušći chěžu abo bratrow abo sotry abo nana abo maćer abo žonu abo dźěći abo pola moje a teho ewangeliona dla,

30. Kotryž by sto króć njedóstał, nětk w tym času, chěže a bratrow a sotry a maćerje a dźěći a pola z přesćěhanjemi, a w tym přichodnym swěće to wěčne žiwjenje.

31. Wjele pak, kiž prěni su, budźa posledni, a kiž posledni su, budźa prěni. ref((Mat. 19, 30. St. 20, 16. Luk. 13, 30.))

32. Woni běchu pak na puću ducy do Jerusalema. A Jezus dźěše prjedy nich, a woni strachowachu so, dźěchu za nim a bojachu so. A wón wza zaso k sebi tych dwanaće a poča jim prajić, što so jemu stać budźe: ref((Mat. 17, 22. St. 20, 17. Luk. 18, 31.))

33. Hlajće, my dźemy horje do Jerusalema, a čłowjeka syn budźe podaty wyšim měšnikam a pismawučenym; a woni budźa jeho k smjerći přisudźić a jeho pohanam podać; ref((Mat. 16, 21.))

34. Ći budźa so jemu smjeć a jeho chłostać a na njeho pluwać a jeho morić; a na třeći dźeń budźe wón zaso stanyć.

35. Tehdy přistupištaj k njemu Jakub a Jan, taj synaj Zžebedeusowaj, a dźeštaj: Mištrje, mój chcemoj, zo štož mój prosyć budźemoj, ty by namaj činił. ref((Mat. 20, 20.))

36. Wón pak dźeše k nimaj: Što chcetaj wój, zo bych ja wamaj činił?

37. A wonaj praještaj k njemu: Daj namaj, zo bychmoj sedźałoj, jedyn na twojej prawicy a druhi na twojej lěwicy, w twojej krasnosći.

38. Jezus pak dźeše k nimaj: Wój njewěztaj, što prosytaj. Móžetaj wój tón keluch pić, kotryž ja piju, a so dać křćić z tej křćencu, z kotrejž ja křćeny budu? ref((Mat. 20, 22. Luk. 12, 50.))

39. Wonaj dźeštaj k njemu: Haj, mój móžemoj. Jezus pak dźeše k nimaj: Wój budźetaj derje tón keluch pić, kotryž ja piju, a budźetaj křćenaj z tej křćencu, z kotrejž ja křćeny budu; ref((Jap. zk. 12, 2.))

 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001375.tif.large.jpg %-------------------------------------------------------------------

40. Ale sedźić na mojej prawicy a na mojej lěwicy, njesłuša mi wam dać, ale kotrymž je přihotowane.

41. A jako to ći dźesaćo słyšachu, počachu woni so hněwać na Jakuba a Jana.

42. Ale Jezus zawoła jich a dźeše k nim: Wy wěsće, zo swětni fěrštojo knježa, a mócni bjez nimi maja na nich móc. ref((Mat. 20, 25. Luk. 22, 25.))

43. Tak pak njedyrbi bjez wami być; ale štóž chce wulki bjez wami być, tón dyrbi waš słužownik być.

44. A štóž bjez wami chce wosobniši być, tón njech je waš wšitkich wotročk. ref((1 Pětr. 5, 3.))

45. Přetož tež čłowjeka syn njeje přišoł, zo by sebi dał słužić, ale zo by wón słužił a dał swoje žiwjenje k zapłaćenju za jich wjele. ref((Mat. 20, 28.))

46. A woni přińdźechu do Jericha. A jako wón z Jericha won dźěše, wón a jeho wučomnicy a wulki lud, sedźeše slepy, Bartimej, Timeowy syn, při puću a prošeše. ref((Mat. 20, 20. 30. Luk. 18, 35.))

47. A jako wón słyšeše, zo Jezus z Nacareta je, poča wón wołać a prajić: Jezu, ty syno Dawidowy, smil so nade mnu!

48. A jich wjele pohrozychu jemu, zo by mjelčał. Wón pak wołaše wjele bóle: Ty syno Dapitowy, smil so nade mnu!

49. A Jezus zasta a kazaše jeho k sebi zawołać. A woni zawołachu slepeho a dźachu k njemu: Budź dobreje nadźije, postań, wón će woła.

50. A wón wotćisnu swoju drastu, staže a přińdźe k Jezusej.

51. A Jezus wotmołwi a dźeše k njemu: Što ty chceš, zo bych ja tebi činił? A tón slepy dźeše k njemu: Rabbuni, zo bych ja widźał.

52. Jezus pak dźeše k njemu: Dźi, twoja wěra je će wustrowiła. A hnydom wón widźeše a dźěše za Jezusom po puću.

%-------------------------------------------------------------------
	
staw((11. staw))

detail((Wo Chrystusowym nutsćehnjenju, zakleću figowca, čisćenju templa.))

detail((Tekst na njedźelu Palmarum.III.))

%-------------------------------------------------------------------

1. [A jako woni so přibližowachu k Jerusalemu, do Bethfage a Bethanije při wolijowej horje, pósła wón swojeju wučomnikow dweju, ref((Mat. 21, 1. Luk. 19, 29. Jan. 12, 12.))

2. A dźeše k nimaj: Dźitaj do teho města, kotrež prjedy waju leži, a hnydom, hdyž wój nutř přińdźetaj, budźetaj wój wóslatko přiwjazane namakać, na kotrymž hišće žadyn čłowjek njeje sedźał; wotwježtaj jo a přiwjedźtaj to same hew.

3. A budźe-li štó k wamaj rjeknyć: Čoho dla wój to činitaj? dha rjekńtaj, zo jo tón Knjez potrjeba; a na měsće budźe wón to same sem pósłać.

4. Wonaj pak woteńdźeštaj a namakaštaj to wóslatko přiwjazane při durjach, wonkach na rozpuću, a wotwjazaštaj jo.

5. A někotři, kiž tam stejachu, dźachu k nimaj: Što činitaj wój, zo wój to wóslatko wotwjazataj?

6. Wonaj pak dźeštaj k nim, kaž jimaj Jezus běše přikazał; a woni jimaj wotpušćichu.

7. A wonaj přiwjedźeštaj to wóslatko k Jezusej a połožištaj swoje drasty na njo, a wón so synu na njo.

8. Jich wjele pak přesćěrachu swoje drasty na puć. Někotři pak rubachu hałuzy wot drjewow a zćelichu je na puć.

9. A kotřiž prjedy a za nim dźěchu, wołachu a dźachu: Hosianna, chwaleny budź, kiž přińdźe w mjenje teho Knjeza! ref((Ps. 118, 25.))
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001376.tif.large.jpg %-------------------------------------------------------------------

10. Budź chwalene to kralestwo našeho Wótca Davita, kotrež přińdźe w mjenje teho Knjeza; Hosianna we wysokosći!]

11. A Jezus ćehnješe do Jerusalema a do templa a wobhlada wšitko; a na wječor dźěše wón won z tymi dwanaćomi do Bethanije.

12. A na druhi dźeń, jako woni z Bethanije wuńdźechu, běše wón hłódny. ref((Mat. 21, 18.))

13. A widźeše figowc z daloka, kotryž lizće měješe; tuž wón přistupi, hač by móhł što na nim namakać. A přišedši k njemu njenamaka wón ničo hač lizće; přetož čas hišće njeběše, zo figi być dyrbjachu.

14. A Jezus wotmołwi a dźeše k njemu: Nihdy wjazy do wěcnosće nichtó wot tebje žadyn płód njejěs. A jeho wučomnicy słyšachu to.

15. A woni přińdźechu do Jerusalema. A Jezus dźěše do templa, poča won honić tych, kiž předawachu a kupowachu w templu; a te blida tych, kiž pjenjezy přeměnjachu, a te stoły tych, kotřiž hołbje předawachu, přewróći wón; ref((Mat. 21, 12. Luk. 19, 45.))

16. A wón njepřida, zo by štó što přez tón templ přenjesł.

17. A wón wučeše a dźeše k nim: Njesteji pisane: Moja chěža dyrbi chěža teje modlitwy rěkać wšitkim pohanam? Wy pak sće mordarsku jamu wot njeje sčinili. ref((Jez: 56, 7Jer.7,11.))

18. A to słyšachu ći pismawučeni a wyši měšnicy; a stejachu za tym, kak bychu jeho morili. Woni pak so jeho bojachu, dokelž wšitkón lud so jeho wučbje dźiwaše. ref((Luk. 19, 47. 48.))

19. A na wječor dźěše wón won před město.

20. A rano ducy nimo widźachu woni tón figowc, zo wón běše wusknył z korjenja. ref((Mat. 21, 20.))

21. A Pětr spomni na to a dźeše k njemu: Rabbi, hlaj, tón figowc, kotryž ty sy poklał, je wusknył. ref((Hebr. 6, 8.))

22. Jezus pak wotmołwi a dźeše k nim: Wěrće do Boha.

23. Přetož zawěrnje, ja praju wam: Štóž k tutej horje by rjeknył: Zběhń so a ćisń so do morja, a njebył njewěsty w swojej wutrobje, ale wěrił, zo by so stało, štož wón rjeknje; dha budźe so jemu stać, štož wón praji. ref((Mat. 17, 20.))

24. Teho dla praju ja wam: Wšitko, štož wy prosyće we wašej modlitwje, wěrće jeno, zo wy to same dostać budźeće; wone so wam budźe stać. ref((Mat. 7, 7.St. 21,22. Luk. 11, 9.))

25. A hdyž wy stejiće. a prosyće, dha wodajće, maće-li što přećiwo komu, tak zo by tež waš Wótc w njebjesach wam waše hrěchi wodał.

26. Hdyž wy pak njewodaće, dha tež wam waš Wótc, kiž w njebjesach je, njebudźe waše hrěchi wodać. ref((Mat. 6, 15.))

27. A woni přińdźechu zaso do Jerusalema. A jako wón w templu chodźeše, přińdźechu k njemu wyši měšnicy a pismawučeni a starši, ref((Mat. 21, 23. Luk. 20, 1.))

28. A dźachu k njemu: S kajkeje mozy činiš ty to? A štó je tebi tajku móc dał, zo ty to činiš? ref((2 Mójz. 2, 14.))

29. Jezus pak wotmołwi a dźeše k nim: Ja chcu was tež jene słowo woprašeć; a wotmołwće mi, dha chcu ja wam prajić, z kajkeje mozy ja to činju.

30. Janowa křćenca, běše wona z njebjes abo wot čłowjekow? Wotmołwće mi.

31. A woni při sebi myslachu a dźachu: Prajimy my, zo je z njebjes była, dha budźe wón rjeknyć: Čoho dla dha wy jemu njejsće wěrili? ref((Luk. 7, 30.))
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001377.tif.large.jpg %-------------------------------------------------------------------

32. Prajimy my pak, zo je wot čłowjekow była, dha woni so ludźi bojachu. Dokelž wšitcy za to mějachu, zo Jan zawěrnje profeta je.

33. A woni wotmołwichu a dźachu k Jezusej: My njewěmy. A Jezus wotmołwi a dźeše k nim: Dha ja wam tež njepowěm, z čejeje mozy ja to činju.

%-------------------------------------------------------------------
	
staw((12. staw))

detail((Wo winicy, dańskim krošu, horjestaću, najwosebnišej kazni, Mesiasu, pismawučenych a chudej wudowje.))

%-------------------------------------------------------------------

1. A wón poča přez přirunanja k nim rěčeć: Čłowjek płodźeše winicu a wobhrodźi ju z płotom a wukopa prasu a natwari tórm a přenaja ju winicarjam a ćehnješe preč. ref((Jez. 5, 1. Mat. 21, 33. Ps. 80, 9.))

2. A pósła k tym winicarjam, jako čas přińdźe, wotročka, zo by brał wot winicarjow płody teje winicy.

3. Woni jeho pak wzachu a wubichu jeho a pósłachu jeho prózdneho wot sebje.

4. A wón pósła k nim zaso druheho wotročka; na teho woni kamjenje ćiskachu a jemu hłowu zranichu a pósłachu jeho wuhanjeneho zaso preč.

5. Wospjet pósła wón druheho, a teho sameho woni zabichu a wjele druhich wjazy; někotrych woni wubichu, někotrych pak zabichu.

6. Jako wón pak hišće swojeho jeničkeho Syna měješe, kotryž jemu luby běše, teho wón najposledy tež k nim pósła a dźeše: Woni budźa so před mojim Synom trašić.

7. Ale ći sami winicarjo dźachu bjez sobu: To je tón herba; pójće, zabijmy jeho, dha budźe to herbstwo naše. ref((Ps. 2, 8. Mat. 26, 3.))

8. A woni jeho wzachu a zabichu a wućisnychu jeho z winicy won. : ref((Hebr. 13, 12.))

9. Što budźe teho dla knjez teje winicy činić? Wón budźe přińć a tych winicarjow skóncować, a winicu budźe wón druhim podać.

10. Njejsće wy tež lazowali to pismo: Kamjeń, kotryž ćěslojo su zaćisli, tón je k róžknemu kamjenjej sčinjeny? ref((Jez. 28, 16. Mat. 21, 42. Jap. zk. 4, 11. Rom. 9, 33.))

11. Wot teho Knjeza je so to stało a je dźiwne před našimaj wočomaj.

12. A woni za tym stejachu, kak bychu jeho přijeli (ale bojachu so luda); přetož woni zrozumichu, zo wón na nich to přirunanje běše rěčał, a wostajiwši jeho woteńdźechu. ref((Mat. 14, 5.))

13. Woni pak pósłachu k njemu někotrych wot Pharizejkich a Herodašowych słužownikow, zo bychu jeho popadnyli w słowach. ref((Mat. 22, 15. Luk. 20, 20.))

14. A ći přišedši dźachu k njemu: Mištrje, my wěmy, zo ty wěrny sy a njerodźiš wo nikoho; přetož ty njehladaš na čłowjekow paršonu, ale wučiš woprawdźe tón puć Boži. Je prawje, zo my kejžorej dań dawamy abo nic? Mamy jemu dawać abo njedawać?

15. Wón pak póznawši jich jebanje dźeše k nim: Što wy mje spytujeće? Přinjesće mi kroš, zo jón wohladam.

16. Tuž jón přinjesechu. A wón dźeše k nim: Čeji je tón wobraz a to napismo? Woni dźachu k njemu: Teho kejžora.

17. A Jezus wotmołwi a dźeše k nim: Dha dajće kejžorej, štož je kejžorow, a Bohu, štož je Bože. A woni so jemu dźiwachu. ref((Rom. 13, 7.))

18. Tež ći Sadduzejzzy přińdźechu k njemu, kotřiž praja, zo njeje horjestawanje; ći woprašachu jeho a dźachu: ref((Mat. 22, 23. Luk. 20, 27.))

 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001378.tif.large.jpg %-------------------------------------------------------------------

19. Mištrje, Mójzas je nam pisał, hdyž jeneho bratr wumrě a wostaji žonu a nima žane dźěći, zo by jeho bratr tu samu jeho žonu wzał a swojemu bratrej symjo zbudźił. ref((5 Mójz. 25, 5. Mat. 22, 24.))

20. Sydom bratřa teho dla su byli. A tón prěni wza sebi žonu a wumrě a njewostaji žane symjo.

21. Tuž wza ju tón druhi a wumrě a njewostaji tež žane symjo. A tón třeći teje runosće.

22. A wzachu ju tak wšitcy sedmjo a njewostajichu symjenja. Najposledy pak po wšitkich wumrě tež ta žona.

23. Teho dla w tym horjestawanju, hdyž woni horje stanu, kotreho tych samych žona wona budźe? Přetož sedmjo su ju za mandźelsku měli.

24. Tuž wotmołwi Jezus a dźeše k nim: Njeje teho dla temu tak, zo wy błudźiće a zo njewěsće te pisma ani tu móc Božu?

25. Přetož hdyž wot morwych stanyć budźa, njebudźa so ženić ani so wudawać, ale budźa jako jandźeljo w njebjesach. ref((Mat. 22, 30.))

26. So pak wot morwych stanyć budźa, njejsće wy lazowali w knihach Mójzasowych, kak z kerka Bóh k njemu rěčeše a dźeše: Ja sym Bóh Abrahama a Bóh Izaaka a Bóh Jakuba? ref((2 Mójz. 3, 6.))

27. Bóh pak njeje tych morwych, ale tych žiwych Bóh. Teho dla wy jara błudźiće.

28. A k njemu přistupi jedyn tych pismawučenych, kiž běše na nich posłuchał, jako woni so hromadźe rozrěčowachu, a widźeše, zo wón jim derje běše wotmołwił; a wopraša jeho: Kotra je ta najwosebniša kaznja přede wšitkimi? ref((Mat. 22, 35. Luk. 10, 25.))

29. Jezus pak jemu wotmołwi: Ta najwosnebiša kaznja přede wšitkimi je ta: Posłuchaj, Israelo, tón Knjez, naš Bóh, je jenički Bóh; ref((5 Mójz. 6, 4. 5.))

30. A ty dyrbiš Boha, swojeho Knjeza, lubować z cyłej swojej wutrobu, z cyłej swojej dušu a z cyłej swojej myslu a ze wšitkej swojej móžu. To je ta najwosebniša kaznja. ref((Mat. 22, 37. Luk. 10, 27.))

31. A ta druha je tej runa: Ty dyrbiš swojeho blišeho lubować jako sam so. žana wjetša kaznja njeje, dyžli tej. ref((Mat. 22, 30. 3 Mójz. 19, 18. Jan. 13, 34. St. 15, 13. 17. Rom. 13, 9. Gal. 5, 6. 14. St. 6, 2. Eph. 5, 2. 1 Thes. 4, 9. 1 Pětr: 1, 22.))

32. A tón pismawučeny dźeše k njemu: Mištrje, ty sy woprawdźe derje rěčał; přetož wón je jedyn Bóh, a njeje žadyn, chiba wón; ref((5 Mójz. 4, 35. St. 6, 4.))

33. A teho sameho lubować z cyłej wutrobu a z cyłej myslu a z cyłej dušu a ze wšitkej móžu, a lubować swojeho blišeho jako so sameho, to je wjazy, dyžli wšitke zapalne wopory a druhe wopory.

34. Jako pak Jezus widźeše, zo wón rozomnje wotmołwi, dźeše wón k njemu: Ty njejsy daloko wot Božeho kralestwa. A nichtó so njeschrobli jeho wjazy woprašeć.

35. A Jezus wotmołwi a dźeše, jako wón wučeše w templu: Kak praja pismawučeni, zo Chrystus je Dawidowy syn? ref((Mat. 22, 42. Luk. 20, 41.))

36. Wón pak, Davit, praji přez swjateho Ducha: Tón Knjez je prajił k mojemu Knjezej: Sydń so k mojej prawicy, hač ja połožu twojich njepřećelow za podnóžki twojich nohow. ref((Ps. 110, 1. Mat. 22, 44.))

37. Dha teho dla Dapit sam mjenuje jeho Knjeza; kak dha je wón jeho syn? A wjele luda słyšeše jeho rad.

38. A dale wón jich wučeše a dźeše k nim: Hladajće so pismawučenych, kotřiž w dołhich drastach chodźa a dadźa so radźi na torhošćach postrowić, ref((Mat. 23, 3. Luk. 11, 43. St. 20, 46.))
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001379.tif.large.jpg %-------------------------------------------------------------------

39. A sydaju radźi wysoko w šulach a za blidom pola wječerjow.

40. Woni zežeru tych wudowow domy a wudawaju so z dołhimi modlitwami; ći sami budźa wjetše satamanstwo dostać. ref((Mat. 23, 14.))

%-------------------------------------------------------------------


detail((Tekst na 23. njedźelu po swj. Trojicy. IV.))

%-------------------------------------------------------------------

41. [A Jezus synu so napřećiwo Božemu kašću a pšihladowaše, kak ludźo do Božeho kašća składowachu. A wjele bohatych składowaše wjele. ref((2 Kral. 12, 9. Luk. 21, 1.))

42. A jena chuda wudowa přińdźe a połoži nutř dwě šerpatce; tej sčinitej mały pjenježk.

43. Tuž zawoła wón swojich wučomnikow k sebi a dźeše k nim: Zawěrnje, ja praju wam: Ta chuda wudowa je wjazy do Božeho kašća połožiła, dyžli wšitcy, kotřiž su nutř kładli;

44. Přetož woni su wšitcy wot swojeho zbytka nutř kładli, ta pak je wot swojeje chudoby wšitko, štož měješe, to je wšitku swoju žiwnosć, nutř połožiła.]


%-------------------------------------------------------------------
	
staw((13. staw))

detail((Wo wupusćenju města Jerusalema a kóncu swěta.))

%-------------------------------------------------------------------

1. A hdyž wón z templa wuńdźe, dźeše k njemu jeho wučomnikow jedyn: Mištrje, hlaj, kajke kamjenje a kajke twarjenje je to! ref((Mat. 24,1.))

2. Tuž wotmołwi Jezus a dźeše k njemu: Widźiš ty to wulke twarjenje? Nic kamjeń na kamjenju njebudźe wostajeny, kotryž by njebył rozłamany. ref((Luk. 19, 44.))

3. A jako wón na wolijowej horje sedźeše napřećiwo templu, prašachu jeho wosebje Pětr a Jakub a Jan a Handrij: ref((Łuk. 21, 7.))

4. Powjes nam, hdy budźe so to stać? A kotre budźe to znamjo, hdyž to wšitko dyrbi być dokonjane?

5. Jezus wotmołwi jim a poča prajić: Hlajće, zo by was nichtó njezawjedł.

6. Přetož wjele jich budźe přińć w mojim mjenje a prajić: Ja sym Chrystus; a budźa jich wjele zawjezć. ref((Jer. 14, 14.))

7. Hdyž wy pak budźeće słyšeć wot wójnow a zo so wot njeměra rěči, dha wy so njebójće; přetož to ma so tak stać. Ale kónc hnydom njebudźe.

8. Přetož lud budźe přećiwo ludu postanyć a kralestwo přećiwo kralestwu. A budźe zemjerženje tam a sem, a budźe drohi čas a nastróženje. To budźe teje nuzy spočatk.

9. Wy pak so hladajće. Přetož woni budźa was podać do radnych chěžow a šulow, a wy budźeće khoztani, a před fěrštow a kralow dyrbiće wy być wjedźeni moje dla, k swědčenju na nich. ref((Mat. 24, 9. Luk. 21, 12. Jan. 16, 2.))

10. A to ewangelion dyrbi prjedy prědowane być pola wšitkich pohanow.

11. Hdyž teho dla was budźa wodźić a podać, dha njestarajće so, što byšće wy rěčeli, a njewopomńće so prjedy; ale štož wam w tej samej štundźe date budźe, to rěčće; přetož wy njejsće, kiž rěčiće, ale tón swjaty Duch. ref((Mat. 10, 19.))

12. Wón budźe pak bratr bratra k smjerći podać a nan syna, a dźěći budźa so swojim staršim přećiwić a budźa jich pomhać morić.

13. A budźeće hidźeni wot kóždeho, mojeho mjena dla. Štóž pak do kónca wobsteji, tón budźe zbóžny. ref((Mat. 24, 18.))

14. Hdyž wy pak budźeće widźeć tu hroznosć teho wupusćenja, wot kotrejež profeta Daniel je prajił, zo wona steji, hdźež njedyrbi (štóž to lazuje, tón jo zrozy); tehdy kotřiž w židowskim kraju su, ći njech ćeknu na hory. ref((Mat. 24, 15. Dan. 9, 27.))
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001380.tif.large.jpg %-------------------------------------------------------------------

15. A štóž na třěše je, tón njelěz dele do chěže a njepřińdź do njeje, zo by sebi něšto wzał ze swojeje chěže. ref((Luk. 17, 31.))

16. A štóž na polu je, tón so zaso njewróć k temu wostajenemu, zo by swoju drastu zebrał.

17. Běda pak ćežkim a ćěšnym w tym samym času.

18. Prošće pak, zo by waše ćěkanje so njestało w zymje.

19. Přetož w tych samych dnjach budźe tajka stysknosć, kajkaž njeje była wot spočatka teho stworjenja, kotrež Bóh stworił je, hač nětk, jako tež dale wjazy njebudźe. ref((Dan. 12, 1. Joel. 2, 2.))

20. A hdy budźiše tón Knjez te same dny njepřikrótšił, dha by žadyn čłowjek zbóžny njebył; ale tych wuzwolenych dla, kotrychž wón wuzwolił je, je wón te same dny přikrótšił.

21. A budźe-li tehdy štó k wam prajić: Hlej, tudy je Chrystus, abo hlaj, tam je wón; njewěrće to wy. ref((Mat. 24, 23. Luk. 17, 23.))

22. Přetož falšni Chrystojo a falšni profetojo budźa stanyć a budźa zejchi a dźiwy činić, zo bychu tež tych wuzwolenych zawjedli, hdy by móžno było. ref((5 Mójz. 13, 1. Luk. 21, 8. 2 Thes. 2, 11.))

23. Wy pak so hladajće. Hlej, ja sym wam to wšitko prjedy prajił.

24. Ale w tym samym času, po tej samej žałosći, budźe słónco so zaćmić a měsac swoje swětło njedać; ref((Jez. 13, 10.))

25. A hwězdy budźa z njebjes padać, a mozy tych njebjes budźa so hibać.

26. A tehdy budźa woni widźeć přińdźe čłowjeka syna w mróčelach z wulkej móžu a krasnosću. ref((Dan. 7, 13.))

27. A tehdy budźe wón won pósłać swojich jandźelow a budźe zhromadźić swojich wuzwolenych wot tych štyrjoch wětrow, wot kónca teje zemje hač k kóncu tych njebjes. ref((Mat. 13, 41.))

28. Na figowcu pak zwukńće přirunanje. Hdyž jeho hałuza nětk womłódnje a lišćo pušća, wěsće wy, zo lětny čas blisko je. ref((Mat. 24, 32.))

29. Tak tež wy, hdyž to wšitko widźiće, zo so stanje, dha wěsće, zo wone blisko před durjemi je. ref((St. 14.))

30. Zawěrnje, ja praju wam: Ta šlachta njebudźe zańć, hač so to wšitko stanje.

31. Njebjo a zemja budźe zahinyć, moje słowa pak njebudźa zahinyć.

32. Wot teho dnja pak a wot teje štundy njewě nichtó, tež nic jandźeljo w njebjesach, tež tón Syn nic, ale jeno tón Wótc. ref((Mat. 24, 36.))

33. Hladajće so teho dla a wachujće a modlće so; přetož wy njewěsće, hdy čas je. ref((Mat. 25, 13. 14. Luk. 12, 40.))

34. Runje jako čłowjek, kiž daloko preč ćehnješe a wopušći swój dom a da swojim wotročkam móc a kóždemu swoje dźěło a přikaza tež wrótnikej, zo by wón wachował.

35. Wachujće teho dla (přetož wy njewěsće, hdy tón Knjez teje chěže přińdźe, hač wón přińdźe na wječor abo wo połnocy abo hdyž kapony spěwaju abo na ranjo);

36. Tak zo by wón nahle njepřišoł a namakał was, hdyž spiće.

37. Štož ja pak wam praju, to wam wšitkim praju: Wachujće!

%-------------------------------------------------------------------
	
staw((14. staw))

detail((Chrysta žałbowanje, wustajenje swjateje wječerje, bědźenje w zahrodźe, jastwo, wuznaće před Kajphasom, Pětra hrěšny pad.))

%-------------------------------------------------------------------

1. A po dwěmaj dnjomaj běchu jutry a te dny tych słódkich chlěbow. A ći wyši měšnicy a pismawučeni pytachu, kak bychu jeho z lesnosću jimali a morili. ref((Mat: 26, 2. Luk. 22, 1. Jan. 13, 1.))
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001381.tif.large.jpg %-------------------------------------------------------------------

2. Woni dźachu pak: Nic na tón |jeho wučomnicy k njemu: Hdźe swjaty čas, zo by so snadź ropot bjez ludom njezběhnył.

3. A jako wón w Bethanii běše w chěži Šimana, teho wusadneho, a sedźeše za blidom, přińdźe žónska, kiž měješe škleńcu praweje dobreje a krasneje nadroweje wody; a wona rozbi tu škleńcu a wula ju na jeho hłowu. ref((Mat. 26, 6. Luk. 7, 38. Jan. 12, 3.))

4. Někotři pak běchu, ći so při sebi hněwachu a dźachu: K čomu je tajka škoda teje wody so stała? ref((Mat. 26, 8.))

5. Přetož wona budźeše dróžšo móhła być předata, dyžli za tři sta krošow, a te pjenjezy chudym ludźom date być. A mórčachu na nju.

6. Jezus pak dźeše: Dajće ji pokoj; čoho dla wy ji tyšnosć činiće? Wona je dobry skutk nade mnu činiła.

7. Přetož chudych maće wy přeco při sebi, a hdyž chceće, móžeće wy jim dobrotu činić; mje pak wy přeco nimaće. ref((5 Mójz. 15, 11.))

8. Štož je móhła, to je wona činiła. Wona je prjedy přišła, zo by moje ćěło žałbowała k pohrjebanju.

9. Zawěrnje, ja praju wam: Hdźež tuto ewangelion budźe prědowane po wšěm swěće, tam budźe tež to, štož wona je činiła, prajene k jeje wopomnjenju.

10. A Judaš Išarioth, jedyn wot tych dwanaće, woteńdźe k wyšim měšnikam, zo by jeho jim přeradźił. ref((Mat. 26, 14.))

11. Jako woni to słyšachu, zwjeselichu so woni a slubichu jemu te pjenjezy dać. A wón pytaše, kak by jeho w sprawnym času přeradźił.

12. A prěni dźeń tych słódkich chlěbow, hdyž to jutrowne jehnjo dyrbješe być woprowane, dźachu chceš ty, zo bychmy my šli a přihotowali a ty to jutrowne jehnjo jědł? ref((Mat. 26, 17. Luk. 22, 7.))

13. A wón pósła swojich wučomnikow dweju a dźeše k nimaj: Dźitaj do města, a čłowjek budźe waju zetkać, tón njese karan wody; dźitaj za nim. ref((Luk. 22, 8.))

14. A hdźež wón nutř dźe, tam rjekńtaj k hospodarjej: Tón mištr da tebi prajić: Hdźe je tón hóstny dom, hdźež ja bych jutrowne jehnjo jědł z mojimi wučomnikami?

15. Tuž wón budźe wamaj wulku łubju pokazać, kotraž z kamjenjemi wusadźena a přihotowana je; tam za nas přihotujtaj.

16. A jeho wučomnikaj wuńdźeštaj a přińdźeštaj do teho města a namakaštaj, kaž wón jimaj běše prajił, a přihotowaštaj to jutrowne jehnjo.

%-------------------------------------------------------------------

detail((Tekst na zeleny štwórtk. III.))

%-------------------------------------------------------------------

17. [A jako nětk wječor bu, přińdźe wón z tymi dwanaćimi. ref((Mat. 26, 20. Luk. 22, 14.))

18. A jako so nětk k blidu běchu zesydali a jědźachu, dźeše Jezus: Zawěrnje, ja praju wam, jedyn wot was, kotryž zo mnu jě, budźe mje přeradźić.

19. A woni buchu zrudni a dźachu k njemu, jedyn za druhim: Sym to ja? A druhi: Sym ja to?

20. Wón pak wotmołwi a dźeše k nim: Jedyn z tych dwanaće, kiž zo mnu w škli kusk mača.

21. Čłowjeka syn tam derje dźe, jako wot njeho steji pisane; běda pak temu samemu čłowjekej, přez kotrehož čłowjeka syn přeradźeny budźe; lěpje by temu samemu čłowjekej było, zo by wón so nihdy njenarodźił.

22. A jako woni běchu pojědli, wza Jezus tón chlěb, dźakowaše so a łamaše a da jim tón a dźeše: Wzmiće, jěsće; to je moje ćěło. ref((Mat. 26, 26. Luk. 22, 19.))
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001382.tif.large.jpg %-------------------------------------------------------------------

23. A wza tón keluch a dźakowaše so a da jim tón. A woni pijachu wšitcy z njeho.

24. A wón dźeše k nim: To je moja krej teho noweho zakonja, kotraž za jich wjele budźe přelata.

25. Zawěrnje, ja praju wam, zo ja wjazy njebudu pić wot teho płoda winoweho pjenka, hač do teho sameho dnja, hdyž ja nowy pić budu w kralestwje Božim.

26. A jako woni tón chwalobny kěrluš běchu wuspěwali, wuńdźechu woni na wolijowu horu.] ref((Mat. 26, 30. Luk. 22, 39.))

27. A Jezus dźeše k nim: Wy budźeće so w tej nocy wšitcy nade mnu pohóršić. Přetož pisane steji: Ja budu pastyrja zbić a wowcy budźa so rozćěkać. ref((Sach. 13, 7. Mat. 26, 31.))

28. Ale hdyž ja stanu, póńdu ja prjedy was do Galilejskeje. ref((St. 16, 7. Mat. 26, 32.))

29. Pětr pak dźeše k njemu: A hdy bychu runje so tež wšitcy pohóršili, dha ja wšak nic.

30. A Jezus dźeše k njemu: Zawěrnje, ja praju tebi: Dźens w tej nocy, prjedy dyžli kapon dwojicy je spěwał, budźeš ty mje tři króć zaprěć. ref((Mat. 26, 34.))

31. Wón pak rěčeše hišće dale: Haj hdy bych ja tež z tobu wumrěć dyrbjał, njechał ja će zaprěć. Teho runja woni tež wšitcy dźachu.

32. A woni přińdźechu do dwora, kotrehož mjeno běše Gethzemane. A wón dźeše k swojim wučomnikam: Sydńće so tudy, hač ja šedši so k Bohu modlu. ref((Mat. 26, 36. Luk. 22, 39. Jan. 18, 1.))

33. A wza k sebi Pětra a Jakuba a Jana a poča tšepjetać a jara styskniwy być,

34. A dźeše k nim: Moja duša je zrudna hač do smjerće. Wostańće tudy a wachujće. ref((Mat. 26, 38. Jan. 12, 27.))

35. A woteńdźe trochu, padźe na zemju a modleše so tak, hdy by móžno było, zo by ta štunda wot njeho nimo šła.

36. A dźeše: Abba, mój Wótče, wšitko je tebi móžno; přezběhń mje teho kelucha. Ale wšak nic kaž ja chcu, ale kaž ty chceš. ref((Luk. 1, 327. Mat. 26, 39. Jan. 6, 38.))

37. A přińdźe a namaka jich, zo spachu. A dźeše k Pětrej: Šimanje, spiš ty? Njezamóžeš dha ty tež jenu štundu wachować?

38. Wachujće a modlće so, tak zo wy do spytowanja njepřińdźeće. Duch je hotowy, ale mjaso je słabe. ref((Mat. 26, 41.))

39. A woteńdźe zaso a modleše so a rěčeše to same słowo.

40. A přińdźe zaso a namaka jich, zo zaso spachu; přetož jich woči běchu połne spanja; a njewjedźechu, što bychu jemu wotmołwili.

41. A wón přińdźe třeći raz a dźeše k nim: Ach chceće wy nětk spać a wotpočować? Dosć je, ta štunda je přišła; hlaj, čłowjeka syn budźe do tych hrěšnikow jich rukow podaty. ref((Mat. 26, 45.))

42. Stańće, pójmy; hlajće, kiž mje přeradźi, je so přibližał. ref((Jan. 14, 31.))

43. A na měsće, hdyž wón hišće rěčeše, přińdźe Judaš, tych dwanaće jedyn, a z nim wulka črjóda z mječemi a ze žerdźemi, wot wyšich měšnikow a pismawučenych a staršich. ref((Mat. 26, 47. Luk. 22, 47. Jan. 18, 3.))

44. Jeho přeradnik pak běše jim zejch dał a rjeknył: Kotrehož ja budu wokošeć, tón samy je; teho přimńće a wjedźće jeho wěsće.

45. A wón přišedši stupi na měsće k njemu a dźeše: Rabbi, rabbi! a wokoša jeho. ref((2 Sam. 20, 9.))

46. Woni pak złožichu swojej rucy na njeho a jimachu jeho.

47. Jedyn pak wot tych, kiž pódla stejachu, wućahnu swój mječ a dyri teho wyšeho měšnika wotročka a wotća jemu wucho. ref((Mat. 26, 51. Luk. 22, 50.))
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001383.tif.large.jpg %-------------------------------------------------------------------

48. A Jezus wotmołwi a dźeše k nim: Wy sće wušli, jako na mordarja, z mječemi a ze žerdźemi, mje jimać;

49. Ja sym wšědnje pola was w templu był a sym wučił, a wy mje njejsće přijeli; ale to so nětk stanje, zo by to pismo było dopjelnjene. ref((Ps. 69, 10.))

50. A wšitcy wučomnicy wopušćichu jeho a ćeknychu. ref((Hiob. 19, 13.))

51. A jedyn młodźenc dźěše za nim, tón běše z rubom na nahim žiwoće wodźěty; a ći młodźency přijachu jeho;

52. Wón pak, pušćiwši tón rub, ćekny nahi wot nich.

53. A woni wjedźechu Jezusa k wyšemu měšnikej, a hnydom so zeńdźechu wšitcy wyši měšnicy a starši a pismawučeni. ref((Mat. 26, 57. Luk. 22, 54. Jan. 18, 13.))

54. Pětr pak dźěše z dala za nim hač do wyšeho měšnika hroda nutř; a wón běše tam, a sedźo pola tych wotročkow wohrěwaše wón so při wohenju.

55. Ale wyši měšnik a cyła rada pytachu swědčenje napřećiwo Jezusej, tak zo bychu jeho morili; a njenamakachu ničo. ref((Mat. 26, 59. Jap. zk. 6, 13.))

56. Wjele jich pak napřećiwo njemu falšnje swědčeše; ale jich swědčenje njeběše přez jene.

57. A někotři stažechu a ryčachu falšne swědčenje napřećiwo njemu a dźachu:

58. My smy słyšeli, zo wón dźeše: Ja chcu tón templ, kotryž je z rukomaj sčinjeny, rozłamać a w třoch dnjach druhi natwarić, kiž njeje z rukomaj sčinjeny. ref((Jan. 2, 19.))

59. Ale jich swědčenje hišće tak njeběše přez jene.

60. A wyši měšnik stanu srjedźa nich, wopraša Jezusa a dźeše: Njewotmołwiš ty ničo? Što je to, štož ći na tebje swědča?

61. Wón pak mjelčeše a njewotmołwi ničo. Wospjet wopraša jeho tón wyši měšnik a dźeše k njemu: Sy ty Chrystus, tón Syn teho wysocy chwaleneho? ref((Jez. 53, 8.))

62. Jezus pak dźeše: Ja sym; a wy budźeće widźeć čłowjeka syna sedźo na prawicy teje mozy a přińdźo z mróčelemi tych njebjes. ref((Mat. 24, 30. Luk. 22, 69.))

63. Tuž roztorha wyši měšnik swoju suknju a dźeše: Što my dale swědčenja potrjebamy? ref((3 Mójz. 10, 6.))

64. Wy sće słyšeli to Bože hanjenje; što so wam zda? Woni pak zatamachu jeho wšitcy, zo smjerće je winojty. ref((Jer. 26, 11.))

65. A někotři počachu na njeho pluwać a jeho wobličo přikrywać a z pjasćemi jeho bić a k njemu prajić: Wěšć nam. A wosebnje ći wotročcy bijachu jeho do wobliča.

66. A Pětr běše delekach w tym hrodźe. Tuž přińdźe jena wot teho wyšeho měšnika dźowkow.

67. A jako wona widźeše, zo so Pětr wohrěwaše, pohlada wona na njeho a dźeše: A ty běše tež z tym Jezusom z Nacareta.

68. Wón pak zaprě a dźeše: Ja jeho njeznaju, njewěm tež, što ty prajiš.

69. A wuńdźe won do dwora, a kapon zaspěwa. A ta dźowka wuhlada jeho zaso a poča tym prajić, kotřiž pódla stejachu: Tón je wot nich. ref((Mat. 26, 71.))

70. Wón pak zaso prěješe. A zaso po małej chwili dźachu k Pětrej, kotřiž pódla stejachu: Woprawdźe, ty sy wot tych samych jedyn; přetož ty sy tež Galilejski, a twoja ryč je na Galilejsku ryč podobna.
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001384.tif.large.jpg %-------------------------------------------------------------------

71. Wón pak poča so pokleć a so přisahać: Ja teho čłowjeka njeznaju, wot kotrehož wy prajiće.

72. A kapon zaso zaspěwa. Tuž spomni Pětr na to słowo, kotrež Jezus k njemu dźeše: So prjedy, dyžli kapon dwojicy zaspěwa, budźeš ty mje tři króć zaprěć. A wón so nahle (z dwora) won da a płakaše. ref((Mat. 26, 34. Luk. 22, 34.))

%-------------------------------------------------------------------
	
staw((15. staw))

detail((Chrysta ćerpjenje před Pilatusom, krónowanje, křižowanje, smjerć a pohrjebanje.))

%-------------------------------------------------------------------

1. A hnydom rano zradźichu so wyši měšnicy ze staršimi a z pismawučenymi a z cyłej radu a zwjazachu Jezusa a wuwjedźechu jeho a podachu jeho Pilatusej. ref((Mat. 27, 1.))

2. A Pilatus wopraša jeho: Sy ty tych židow kral? Wón pak wotmołwi a dźeše k njemu: Ty to prajiš. ref((Jan. 18, 33.))

3. A wyši měšnicy wjele na njeho skoržachu.

4. Pilatus pak wopraša jeho zaso a dźeše: Njewotmołwiš ty ničo? Hlej, kak twjerdźe woni će wobskoržuja.

5. Jezus pak ničo wjazy njewotmołwi, tak zo so tež Pilatus dźiwaše.

6. Na tón róčny čas pak pušćeše wón jim jeneho jateho, kotrehož woni sebi žadachu.

7. Wón běše pak někajki, Barabbas mjenowany, zaty ze zwadnikami, kotřiž w tym ropoće mordarstwo běchu wobešli.

8. A tón lud dźěše horje a poča prosyć, zo by činił, kaž jim přeco běše činił.

9. Pilatus pak wotmołwi jim: Chceće wy, dha chcu ja wam teho krala tych Židow pušćić?

10. Přetož wón wjedźeše, zo wyši měšnicy jeho ze zawizću běchu podali.

11. Wyši měšnicy pak wabjachu tón lud, zo by jim radšo Barabbasa pušćił.

12. Tuž wotmołwi Pilatus zaso a dźeše k nim: Što chceće dha wy, zo bych ja činił temu, kotremuž wy winu dawaće, zo je židow kral? ref((Jan. 18, 38.))

13. Woni pak wołachu zaso: Křižuj jeho!

14. A Pilatus dźeše k nim: Što je dha wón złeho sčinił? Ale woni čim bóle wołachu: Křižuj jeho!

15. Pilatus pak chcyše ludu dosć činić a pušći jim Barabbasa; Jezusa pak krjudowaneho poda wón, zo by křižowany był.

16. Ći wojacy pak wjedźechu jeho nutř na dwór (to je do sudneje chěže) a wołachu hromadu wšitku syłu; ref((Mat. 27, 27. Jan. 19, 1.))

17. A woblečechu jeho purpurski kwič a naplećechu ćernjowu krónu a stajichu jemu ju na jeho hłowu;

18. A počachu jeho postrowić: Bóh daj ći wjele strowja a zboža, o kralo tych židow!

19. A bijachu jemu hłowu ze sćinu a pluwachu na njeho a padachu na kolena a modlachu so před nim. ref((Mat. 26, 67.))

20. A hdyž jeho běchu přešpotowali, slečechu woni jemu tón kwič a woblečechu jeho jeho drastu a wjedźechu jeho won, zo bychu jeho křižowali; ref((Mat. 27, 31.))

21. A přinućichu někajkeho Šimana, kiž nimo dźěše, z Irena, kotryž z pola přińdźe (a běše Alexandrowy a Ruffowy nan), zo by wón jemu jeho křiž njesł. ref((Mat. 27, 32. Luk. 23, 26.))

%-------------------------------------------------------------------

detail((Tekst na ćichi pjatk. IY.))

%-------------------------------------------------------------------

22. A přiwjedźechu jeho na město Golgota, to je přełožene: Nopow město. ref((Mat. 27, 33. Jan. 19, 17.))
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001385.tif.large.jpg %-------------------------------------------------------------------

23. A dachu jemu z maru změšane wino so napić. Wón pak jo njewza. ref((Ps. 69, 23.))

24. A jako jeho běchu křižowali, rozdźělichu woni jeho drastu a losowachu wo nju, što by kóždy dóstał. ref((Ps. 22, 19. Mat 27, 35. Luk. 23, 34. Jan. 19,24.))

25. A běše wokoło třećeje štundy, hdyž woni jeho křižowachu.

26. A horjenkach k jeho hłowje běše napisane, štož jemu winu dawachu: Tón kral tych židow. ref((Mat. 27, 37.))

27. A woni křižowachu z nim dweju mordarjow, jeneho k jeho prawicy a jeneho k lěwicy.

28. A bě tak to pismo dopjelnjene, kotrež praji: Wón je bjez złóstnikow rachnowany. ref((Jez. 53, 13.))

29. A kotřiž nimo dźěchu, swarjachu na njeho a třasechu swoje hłowy a dźachu: Haha! rozłamaš ty tón templ a twariš jón w třoch dnjach? ref((Jan. 2, 19.))

30. Pomhaj nětk sam sebi a stup z křiža dele.

31. Teho runja tež wyši měšnicy smějachu so jemu bjez sobu z pismawučenymi a dźachu: Wón je druhim pomhał a sam sebi pomhać njemóže.

32. Jeli wón Chrystus a kral we Israelu, dha njech nětk stupi z křiža, zo bychmy my widźeli a wěrili. A taj, kotrajž z nim běštaj křižowanaj, jeho tež hanještaj.

33. A po šestej štundźe bě ćma po cyłej zemi hač do dźewjateje štundy. ref((Mat. 27, 45. Luk. 23, 44.))

34. A w dźewjatej štundźe zawoła Jezus z wulkim hłosom a dźeše: Eli, Eli, lama zabachtani? to je přełožene: Mój Božo, mój Božo, čoho dla sy ty mje wopušćił? ref((Ps. 22, 2. Mat. 27, 46.))

35. A někotři, kiž pódla stejachu, jako to słyšachu, dźachu woni: Hlej, wón woła Eliasa.

36. Tuž běžeše jedyn a napjelni šwom z kisałom a tyknu jón na sćinu a napowaše jeho a dźeše: Hladajmy wšak, hač Elias přińdźe a jeho dele wozmje. ref((Ps. 69, 23.))

37. Ale Jezus zawoła z wulkim hłosom a spušći dušu.) ref((Jan. 19; 30.))

38. A tón zawěšk w templu roztorže so na dwoje, wot wjercha hač dele. ref((Mat. 27, 51.))

39. Tón hejtman pak, kotryž pódla steješe, jemu napřećiwo, a widźeše, zo wón z tajkim wołanjom dušu spušći, dźeše wón: Zawěrnje, tón čłowjek je Boži Syn był. ref((Mat. 27, 54.))

40. Wone běchu pak tam tež žónske, kotrež z dala přihladowachu, bjez kotrymiž běše Marja Madlena a Marja, teho małeho Jakuba a Jezusowa mać, a Salome; ref((Mat. 27, 55.))

41. Kotrež tež běchu za nim chodźiłe, jako wón w Galilejskej běše, a jemu słužiłe; a wjele druhich, kotrež běchu z nim horje do Jerusalema přišłe. ref((Luk. 8, 2.))

42. A hdyž wječor běše (dokelž běše tón dźeń teho přihotowanja, to je před sabatom),

43. Přińdźe Józef z Arimathije, ćěsny radny knjez, kotryž tež na Bože kralestwo wočakowaše; tón so zwaži a dźěše nutř k Pilatej a prošeše pře to ćěło Jezusowe. ref((Mat. 27, 57. Luk. 23, 50. Jan. 19, 38.))

44. Pilatus pak dźiwaše so, zo je hižom wumrěł, a zawoła hejtmana a wopraša jeho, hač je dawno wumrěł?

45. A jako wón jo zhoni wot teho hejtmana, da wón Józefej to ćěło.

46. Wón pak kupi sebi rub, wza jeho dele a zawali jeho do teho ruba a połoži jeho do rowa, kotryž běše ze skały wurubany, a přiwali kamjeń před rowowe durje. ref((Mat. 27, 60.))

47. Ale Marja Madlena a Marja Jezusowa hladaštej, hdźe bě połoženy.
 
%-------------------------------------------------------------------
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001386.tif.large.jpg %-------------------------------------------------------------------

%-------------------------------------------------------------------
	
staw((16. staw))

detail((Wo Chrystusowym horjestaću a k njebju ztpiću.))

detail((Sćenje na jutrowničku))

%-------------------------------------------------------------------

1. A jako so sabat minuł bě, nakupichu Marja Madlena a Marja Jakubowa a Salome wonjace wěcy, zo bychu přišłe a Jezusa žałbowałe. ref((Mat. 28, 1. Luk. 24, 1. Jan. 20, 1.))

2. A wone přińdźechu k rowu na prěni dźeń po sabaće jara rano, jako słónco schadźeše.

3. A wone dźachu bjez sobu: Štó budźe nam tón kamjeń wot rowowych durjow wotwalić?

4. A jako tam pohladachu, pytnychu wone, zo tón kamjeń wotwaleny bě; přetož wón bě jara wulki.

5. A wone zańdźechu do rowa a widźachu młodźenca na prawej rucy sedźo, tón běše z dołhej běłej drastu wodźěty; a woni so stróžichu. ref((Mat. 28, 2. 3. Luk. 24, 4. Jan. 20, 12.))

6. Wón pak dźeše k nim: Njestróžće so; wy pytaće Jezusa Nacarenskeho, teho křižowaneho; wón je stanył a njeje tudy. Hlaj to město, hdźež jeho běchu połožili. ref((Mat. 28, 5.))

7. Dźiće pak a powěsće to jeho wučomnikam a Pětrej, zo wón prjedy was póńdźe do Galilejskeje; tam budźeće jeho widźić, kaž wón wam prajił je.

8. A woni wuńdźechu khětzje a ćeknychu wot rowa, přetož strachota a hroza běše na nje přišła; a njeprajachu nikomu ničo, přetož wone so bojachu.

9. Jezus pak, jako běše stanył rano na prěnim dnju teho tydźenja, zjewi wón so najprjedy Mariji Madlenje, wot kotrejež wón sydom djabołow běše wuhnał.

10. A wona dźěše a připowědźi to tym, kotřiž běchu z nim byli, kiž žarowachu a płakachu.

11. A ći sami, jako słyšachu, zo wón je žiwy a zo je wot njeje widźany, njewěrjachu woni.

12. Potom pak, jako dwaj wot nich chodźeštaj, zjewi wón so w hinašim štalće, jako wonaj přez polo dźěštaj. ref((Luk. 24, 13.))

13. A taj samaj tež woteńdźeštaj a powědaštaj to tym druhim; ale woni tež tymaj njewěrjachu.

%-------------------------------------------------------------------

detail((Sćenje na Bože spěće.))

%-------------------------------------------------------------------

14. [Naposledku, jako ći jidnaćo za blidom sedźachu, zjewi wón so jim a naswari jich njewěru a twjerdu wutrobu, zo njeběchu tym wěrili, kotřiž jeho běchu zbudźeneho widźeli; ref((Luk. 24, 36. Jan. 20, 19. 1 Kor. 15, 5. 7.))

15. A dźeše k nim: Dźiće po wšěm swěće a prědujće to ewangelion wšitkemu stworjenju; ref((Mat. 28, 19. Kol. 1, 23.))

16. Štóž wěri a křćeny budźe, tón budźe zbóžny; štóž pak njewěri, tón budźe zatamany. ref((Jan. 3, 18. 36. St. 12, 48. Jap. zk. 2, 38.))

17. Zejchi pak, kiž wěrjacych budźa přewodźić, su te: W mojim mjenje budźa čertow won honić, z nowymi jazykami rěčeć, ref((Jap. zk. 16, 18. St. 2, 4. 11. St. 10, 46.))

18. Hady zahnać; a budźa-li što smjertneho pić, njebudźe to jim škodźeć; na chorych budźa woni rucy kłasć, dha budźe jim lěpje. ref((Luk. 10, 19. Jap. zk. 28, 5. 8.))

19. A tón Knjez tak, jako běše z nimi porěčał, bu horje wzaty do njebjes a je so sunył k prawicy Božej. ref((Luk. 24, 51. Jap. zk. 1, 9.))

20. Woni pak dźěchu won a prědowachu wšudźom z pomocu teho Knjeza, kiž wobtwjerdźi to słowo přez te zejchi, kotrež činjachu.] ref((Jap. zk. 3, 16. St. 14,3. Hěbr.2, 4.))
