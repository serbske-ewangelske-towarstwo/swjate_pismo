 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001637.tif.large.jpg 
%----------------------------------------------------------- 

%----------------------------------- 

kapitl((Druhi list swjateho Jana.))

detail((Špihel bohabojazneje žony.))
 
%----------------------------------- 

1. Tón starši tej wuzwolenej knjeni a jeje dźěćom, kotrychž ja prawje lubo mam, nic pak jeno ja sam, ale tež wšitcy, kiž su tu wěrnosć póznali, ref((3 Jan. št. 1. 1 Tim. 2, 41.))

2. Teje wěrnosće dla, kotraž w nas wostanje, a z nami budźe do wěčnosće; 

3. Budź z wami hnada, smilnosć a měr wot Boha teho Wótca a wot teho Knjeza Jezom Chrysta, teho Syna teho Wótca, w prawdźe a lubosći. ref((1 Tim. 1, 2.))

4. Ja sym so jara zwjeselił, zo sym namakał bjez twojimi dźěćimi někotrych, kiž po wěrnosći chodźa, kaž my přikaznju wot teho Wótca smy dóstali. 

5. A nětk prošu će, knjeni, a ći njepišu jako nowu přikaznju, ale kotruž my smy měli wot spočatka, zo bychmy so bjez sobu lubowali. ref((Mark. 12, 31.)) 

6. A to je ta lubosć, zo my bychmy chodźili po jeho kazni. A to je ta kaznja, jako wy słyšeli sće wot spočatka, zo byšće w tej samej chodźili. ref((1 Jan. 5, 3.))

7. Přetož wjele zawjednikow je do swěta přišło, kotřiž njepóznaju Jezom Chrysta, zo wón w ćěle je přišoł. To je tón zawjednik a Chrystusowy přećiwnik. ref((Mat. 24, 5. 24. 1 Jan. 2, 18.))

8. Hladajće sami so, zo bychmy njeskazyli, štož smy dźěłali, ale połnu mzdu dóstali. ref((Gal. 3, 4. Hebr. 10, 32.))

9. Štóž přestupi a njewostanje w Chrystusowej wučbje, tón žaneho Boha nima; štóž w Chrystusowej wučbje wostanje, tón ma wobeju, teho Wótca a tež teho Syna. ref((1 Jan. 2, 22. 23.))
 
10. Jeli zo štó k wam přińdźe a njepřinjese tu wučbu, teho njebjerće do chěže ani njeprajće jemu: Pomhaj Bóh. ref((2 Thes. 3, 6.))
 
11. Přetož štóž jemu: Pomhaj Bóh rjeknje, tón so stowaršuje z jeho złymi skutkami. 

12. Ja bych wam wjele měł pisać, ale ja to z papjeru a z tintu njejsym chcył činić; nadźiju so pak k wam přińć a ze erta do erta z wami rěčeć, zo by naša wjesełosć dopjelnjena była. ref((3 Jan. št. 13.))

13. Te dźěći twojeje sotry, teje wuzwoleneje, dadźa ći wjele dobreho powjedźić. Hamjeń. 
 
