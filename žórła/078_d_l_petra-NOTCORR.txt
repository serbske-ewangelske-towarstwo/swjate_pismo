 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001628.tif.large.jpg 
%----------------------------------------------------------- 

%----------------------------------- 

kapitl((Druhi list swj. japoštoła Pětra.))

staw((Prěni staw.))

detail((Wo wěry płódnosći w dobrych skutkach a wo chwalbje swjateho pisma.))

%----------------------------------- 

1. Šiman Pětr, wotročk a japoštoł Jezom Chrysta, tym, kotřiž z nami runje tu drohu wěru dóstali su po tej prawdosći, kotruž dawa naš Bóh a tón zbóžnik Jezus Chrystus; ref((Rom. 1, 12.)) 

2. Hnada a měr přisporjej so wam přez to póznaće Bože a Jezom Chrysta, našeho Knjeza! ref((Rom. 1, 7.))

3. Dokelž nam wot jeho Božeje mocy wšitko, štož k žiwjenju a k słužbje Božej słuša, date je přez to póznaće teho, kiž nas je powołał přez swoju krasnosć a móc; ref((1 Pětr. 2, 9.))

4. Dha nam te drohe a najwjetše sluby date su, zo byšće wy přez te same dostojni byli teho bójskeho pširodźenja, jeli zo ćeknjeće tym skaženym lóštam na swěće. 

5. Teho dla wažće wšitku prócu na to, zo byšće přiłožili k swojej wěrje počink a k počinku mudrosć, 

6. A k mudrosći zdźeržliwosć, a k zdźeržliwosći sćerpliwosć, a k sćerpliwosći bohabojaznosć, 

7. A k bohabojaznosći bratrsku lubosć, k bratrskej lubosći pak lubosć k wšitkim čłowjekam. ref((1 Thes. 3, 12.))

8. Přetož hdyž to z połnej měru pola was je, njebudźe wone was lěnich a njepłódnych wostajić na póznaću našeho Knjeza Jezom Chrysta. ref((Tit. 3, 14.))



 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001629.tif.large.jpg 
%----------------------------------------------------------- 
 
9. Štóž pak to nima, tón je slepy a masa z rukomaj a zapomni teho wučisćenja swojich starych hrěchow. ref((1 Jan. 2, 9. 11.))

10. Teho dla, lubi bratřa, prózujće so wjele wjazy, zo byšće waše powołanje a wuzwolenje twjerde sčinili. Přetož hdyž wy to činiće, dha njebudźeće wy so nihdy ztorčić; ref((Hebr. 3, 14.))
 
11. A tak budźe wam bohaće podate to nutszańdźenje do teho wěčneho kralestwa našeho Knjeza a zbóžnika Jezom Chrysta. 

12. Teho dla nochcu přestać, was stajnje teho dopomnić, hač wy je runje wěsće a sće posylnjeni w tej nětčišej prawdźe. ref((Rom. 15, 14. 15.))

13. Přetož ja mam za zprawne, tak dołho hač tudy w tej hěće sym, zo bych was zbudźił z napominanjom, 

14. Dokelž wěm, zo ja skoro swoju hětu wotpołožić dyrbju, jako mi tež naš Knjez Jezus Chrystus zjewił je. ref((Jan. 21, 18. 19.))

15. Ja pak swěru na tym budu, zo byšće wy po mojim wukhodźe stajnje měli so teho dopomnić. 

%----------------------------------- 

detail((Epistola na 6. njedźelu po třoch kralach.))

%----------------------------------- 

16. [Přetož my njejsmy za lesnymi basničkami šli, jako my wam wupowjedźili smy tu móc a přichod našeho Knjeza Jezom Chrysta, ale my smy z našimaj wočomaj jeho krasnosć widźili. ref((1 Kor. 1, 17. St. 2, 1. 4.))

17. Přetož wón je wot Boha Wótca česć a chwalbu dóstał, přez hłós, kotryž so k njemu sta wot wulkeje krasnosće z tajkim wašnjom: To je mój luby Syn, na kotrymž ja dobre spodobanje mam. ref((Mat. 17, 5. Mark. 9, 7. Luk. 9, 35. Mat. 3, 17.))

18. A tón hłós smy my słyšeli, zo so z njebjes sta, jako my z nim běchmy na tej swjatej horje. 

%----------------------------------- 

detail((Tekst na 20. njedźelu po swj. Trojicy. IV.))

%----------------------------------- 

19. [A my mamy mózniše profetiske słowo, a wy na tym derje činiće, zo na njo kedźbujeće, jako na swěcu, kotraž so w ćěmnym kuće swěći, hač by so dźeń zaswitał a jutrna hwězda schadźała we wašich wutrobach. ref((pj,. 119, 105.))

20. Wy pak dyrbiće to najprjedy wjedźić, zo žane profetiske pismo so njeda po samych člorózkich myslach wułožić; ref((2 Tim. 3, 16.! Rom. 12,7.))

21. Přetož to profetiske słowo njeje zastarsku po člorózkej woli wuryčane, ale ći swjeći Boži ludźo su rěčeli, nanućeni wot swjateho Ducha. 

%----------------------------------- 


staw((2. Staw.))

detail((Wo falšnych wučerjach, jich štrafje a zawjedźenju.))

%----------------------------------- 


1. Běchu pak tež falšni profetojo  bjez ludom, jako tež bjez wami budźa falšni wučerjo, kotřiž budźa skradźu podtykać škódne kezaŕztwa, dokelž zapru teho Knjeza, kiž jich wukupił je, a sami sebi pšiwala nahłe skaženje. ref((1 Tim. 4, 1.))

2. A jich wjele budźe za nimi hić do skaženja; přez kotrychž šćežka teje prawdy budźe hanjena. ref((2 Tim. 4, 3. 4.)) 

3. A woni budźa přez lakomstwo z jebaŕzkimi słowami wo was wikować. To satamanstwo pak, kotrež jim dawno wotsudźene je, so njekomdźi a jich skaženje njedrěma. ref((5 Mójz. 32, 35.)) 

4. Přetož hdyž Bóh tych jandźelow, kiž su zhrěšili, njeje přepušćił, ale je jich z rjećazami teje ćěmnosće do hele zastorčił a jich podał, zo bychu k sudu zkhowani byli; ref((Jud. št. 6. Jan. 8, 44.))

5. A njeje lutował prěńšeho swěta, ale schowa Noa, prědarja prawdosće, sameho wosmeho, a přiwjedźe lijeńcu na swět tych bjezbóžnych; ref((1 Mójz. 7, 7. St. 8, 1.))




 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001630.tif.large.jpg 
%----------------------------------------------------------- 

6. A je te města Sodom a Gomorru k popjełej sčinił, pšewróćił a wutupił a z tym znamjo postajił tym, kotřiž złe činić chcedźa; ref((1 Mójz. 19, 24.))

7. A teho podtłóčeneho praweho Lota je z tych złóstnikow jich njepózćiweho towarstwa wutorhnył; 

8. Přetož dokelž tutón prawy, kiž bjez nimi bydleše, jedyn dźeń jako druhi jich njeprawe skutki widźeć a słyšeć dyrbješe, rudźeše to jeho prawu dušu. ref((Pz. 119, 158. Ez. 9, 4.)) 

9. Přetož tón Knjez wě bohabojaznych ze spytowanja wumóž, njeprawych pak zkhować k sudnemu dnju, zo bychu čwělowani byli; ref((1 Kor. 10, 13.))

10. A najwjacy tych, kotřiž z ćěłom w žadozći teje nječiztozće chodźa a wyšnosć zaspja, su khrobli, zasakli, so ničo njeboja te krasnosće hanić, ref((Jud. št. 4. 7. 8. 10. 16.))

11. Hdźež wšak ći jandźeljo, kiž wjetšu sylnosć a móc maju, njeznjesu přećiwo sebi to hanibne sudźenje před tym Knjezom. 

12. Ale tamni su jako te njerozomne skoćata, kotrež su po pširodźenju płodźene k łowjenju a k farězanju; tak woni to hanja, štož njerozumja, a budźa w swojim hinjenju zahinyć, ref((Jer. 12, 3. Jud. št. 10.))

13. A tu mzdu teje njeprawdosće wotnosyć. Woni to dźerža za najlěpše, hdyž so dźeń jako dźeń móža kormić; ale wopluzk su a haniba, dokelž so derje maju při swojim jebanju a sobu kwasuja z wami; ref((Jud. št. 12.))
 
14. Maju woči połnej mandźelztwołamanja, njedadźa sebi hrěchi wobarać, wabja k sebi te njewobztajne duše, maju wutrobu wuwučenu w lakomstwje, su pokleći ludźo;
 
15. Wostajiwši prawu šćežku su so zabłudźili; chodźa pak po puću Balaam, Bozoroweho syna, kotremuž so lubješe mzda teje njeprawdosće; 

16. Bu pak dowjedźeny swojeho přestupjenja; přetož ta něma wósliza, na kotrejž jězdźeše, rěčeše z čłowječnym hłosom a wobaraše teho profety tórnozći. ref((4 Mójz. 22, 28.)) 

17. Woni su studnje bjez wody a mróčele, wot wichora wokoło honjene; kotrymž ta ćěmna ćma do wěčnosće schowana je. ref((Jud. št. 12.))
 
18. Přetož woni ryča nadute a prózdne słowa a zawjedźa w ćělnych lóštach, haj w njepózćiwozći tych samych, kotřiž woprawdźe ćekli běchu wot tych, kiž w błudźe chodźa; ref((Pz. 17, 10. Jud. št. 16.))
 
19. A polubja jim frejotu, kiž wšak sami skaženi wotročcy su. Přetož wot kohož štó je pšewinjeny, temu je wón tež za wotročka. ref((Jan. 8, 34. Rom. 6, 6.))
 
20. Su-li pak ći, kiž wušli su z njerjada teho swěta přez to póznaće teho Knjeza a zbóžnika Jezom Chrysta, z noweho zaso w tym wjaznuli a budźa pšemóženi, tak zo wulězć njemóža, dha je so z nimi to poslednje hórše sčiniło, dyžli prěńše běše. ref((Mat. 12, 45. Hebr. 6, 4—?.))
 
21. Přetož lěpje by jim było, zo bychu nihdy njepóznali puć teje prawdosće, dyžli zo jón póznaju a so wróća wot swjateje přikaznje, kotraž jim data je. ref((gsut. 12, 47. 48.))
 

22. Stało so jim je, štož so hewak w prawym pšisłowje rěči: Pos žerje zaso, štož je wublał; a swinjo wala so po kupjeli zaso w błóće. ref((Přisł. 26, 11.))
 
%----------------------------------- 

staw((3. Staw.))

detail((Wo poslenich časach, Chrystusowym přichodźe a doztojnym přihotowanju na njón.))

%----------------------------------- 


1. To je hižom druhi list, kotryž wam pišu, wy lubi, w kotrymajż ja z dopomnjenjom zbudźu wašu zprawnu mysl, ref((St. 1, 13.))




 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001631.tif.large.jpg 
%----------------------------------------------------------- 

2. So byšće zpominali na te słowa, kotrež wam su připowědane wot tych swjatych profetow, a na našu wučbu, kiž my smy japoštoli teho Knjeza a zbóžnika. 

%----------------------------------- 

Epistola na 26. njedźelu po swj. Trojicy. 

%----------------------------------- 

3. [A to wy dyrbiće najprjedy wjedźić, zo w tych poslenich dnjach přińć budźa wusměwzy, kiž budźa po swojich lóštach chodźić, ref((1 Tim. 4, 1. 2 Tim. 3, 1—5. Mat. 24, 4. Jud. št. 18.))

4. A rjeknyć: Hdźe je tón slub jeho přichoda? Přetož wot teho časa, jako wótcojo wusnyli su, wostanje wšitko tak, kaž było je wot spočatka teho stworjenja. ref((Jez. 5, 19.))
 
5. Ale samopašnozće dla nochzedźa wjedźić, zo te njebjesa zastarsku tež běchu, a ta zemja, kiž z wody a přez wodu je wobztała přez Bože słowo; 

6. Dha wšak přez te same tamny swět z lijeńcu je potepjeny a zkaženy. ref((1 Mójz. 7, 17.))
 
7. Ale nětčiše njebjesa a zemja budźa přez jeho słowo wotłožene a k wohenju schowane na tón dźeń | teho suda a zatamanstwa bjezbóžnych ludźi. 

8. To jene pak nochcu, zo by wam potajene było, wy najlubši, zo jedyn dźeń před tym Knjezom je jako tawzynt lět, a tawzynt lět jako jedyn dźeń. 

9. Tón Knjez so ze slubom njekomdźi, jako někotři to za komdźenje maju; ale wón ma ćerpjenje z nami a nochce, zo by štó zhubjeny był, ale zo by so kóždy k pokuće wobroćił. ref((Hab. 2, 3. Ez. 18, 23.))
 
10. Teho Knjeza dźeń pak budźe přińć jako paduch w nocy, na kotrymż njebjesa zańć budźa z wulkim ropotom; helementy pak budźa před hězu so rozeškrěć, a zemja a te wěcy, kiž w njej su, budźa so spalić. ref((Luk. 12, 39. 1 Thes. 5, 2. 3. Zjew. 3, 3. St. 16, 15. 2 Pětr. 3, 7. Łuk. 31, 33.))
 
11. Hdyž teho dla to wšitko ma rozeńć, dha dyrbiće wy hotowi być ze swjatym žiwjenjom a z bohabojaznym wašnjom, 

12. So byšće čakali a khwatali k pšichodej teho Božeho dnja, na kotrymž njebjesa so přez woheń rospušćić a helementy před hězu so rozeškrěć budźa. 

13. My pak po jeho slubje čakamy na nowe njebjesa a na nowu zemju, w kotrychž prawdosć přebywa. ref((Jez. 65, 17. St. 66, 22. Zjew. 21, 1.)) 

14. Teho dla, moji najlubši, dokelž wy na to čakać maće, dha budźće swěru na tym, zo byšće wy před nim njezmazani a bjez haniby namakani byli w měrje. ref((1 Thes. 3, 13. 1 Kor. 1, 8.))

15. A mějće tu sćerpliwosć našeho Knjeza za swoju zbóžnosć; kaž tež naš luby bratr Pawoł po tej mudrosći, kotraž jemu data je, wam je pisał, ref((Rom. 2, 4. 1 Pětr. 3, 20.))




16. Kaž wón tež we wšěch swojich listach wot teho rěči, w kotrychž su někotre wěcy ćežke k zrozymjenju, kotrež, jako tež te druhe pisma, ći njewučeni a njewobztajni pšewobroća k samemu swojemu satamanstwu.

17. Wy pak, moji najlubši, dokelž to prjedy wěsće, dha hladajće so, zo byšće wy, do błuda tych njezbóžnych ludźi sobu ćehnjeni, njewupanyli ze swojeje wobstajnosće. ref((Mark. 13, 5. 9. 33.))
 
18. Ale rozćće w hnadźe a póznaću našeho Knjeza a zbóžnika Jezom Chrysta.,. Temu samemu, budź česć nětk a hač do wěčneho časa. Hamjeń. 



