 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001580.tif.large.jpg 
%----------------------------------------------------------- 
 
%----------------------------------- 

kapitl((List swjateho japoštoła Pawoła na Galatizkich.))

staw((Prěni staw.))

detail((Wo njewobztajnozći Galatizkich, a Pawołowe japoštołzke zaztojńztwo.))

%----------------------------------- 

1. Pawoł, japoštoł (nic wot ludźi ani přez čłowjeka, ale přez Jezom Chrysta a Boha teho Wótca, kiž jeho zbudźił je wot morwych), ref((Scht. 11. 12. Jap. zk. 3, 15.))

2. A wšitcy bratřa, kotřiž při mni su: tym wosadam w Galatizkej zemi. 

3. Hnada budź z wami a měr wot Boha, teho Wótca, a našeho Knjeza Jezom Chrysta, ref((Rom. 1, 7. 1 Kor. 1, 3. Eph. 1, 2. 1 Pětr. 1, 2. 2 Jan. št. 3.))

4. Kiž so sam za naše hrěchi je dał, zo by nas wumóhł wot tuteho nětčišeho złeho swěta po tej woli Božej a našeho Wótca, ref((1 Tim. 2, 6. Tu. 2, 14.)) 

5. Kotremuž budź česć wot wěčnosće hač do wěčnosće. (Hamjeń.) 

6. Ja so dźiwam, zo wy so tak skoro daće wotwobroćić wot teho, kiž was je powołał do teje hnady Khryztusoweje, na druhe ewangelion, ref((St. 5, 8.)) 

7. Kotrež wšak žane druhe njeje: chiba zo někotři su, kotřiž was mola a chcedźa to ewangelion Chrystusowe přewróćić. ref((Jap. zk. 15, 1. 24.)) 

8. Ale hdy bychmy tež runje my abo jandźel z njebjes wam ewangelion prědował hinak, jako kotrež my wam prědowali smy, tón budź poklaty. ref((1 Kor. 16, 22.))
 
9. Jako nětk prajili smy, tak hišće z nowa praju: jeli zo wam štó ewangelion prěduje hinak, jako kotrež wy dóstali sće, tón budź poklaty. 

10. Prěduju dha ja nětk ludźom abo Bohu k słužbje? Abo steju ja za tym, zo bych so ludźom lubił? Hdy bych ja hišće ludźom so lubił, njebych ja wěsće Chrystusowy wotročk był. ref((1 Thes. 2;, 4.))

11. K wědźenju pak wam dam, lubi bratřa, zo to ewangelion, kotrež wote mnje prědowane je, njeje člowječne; 

12. Přetož ja to njejsym wot žaneho čłowjeka dóstał ani wuknył, ale přez zjewjenje Jezom Chrysta. 

13. Přetož wy wšak derje sće słyšeli wot mojeho khodźenja njedawno w židowstwje: kak ja přez měru tu wosadu Božu přesćěhach a ju zahubich, ref((Jap. zk. 9, 1. St. 8, 3. St. 22, 4. St. 26, 9.))

14. A přiběrach w židowstwje bóle dyžli wjele mojeho runja w mojim narodźe, a běch jara surowy na mojim wótcowskim zakonju. ref((Phil. 3, 6.))

15. Ale jako so Bohu lubješe, kiž mje z mojeje maćerje žiwota je wudźělił a powołał přez swoju smilnosć, 

16. So by wón swojeho Syna w mni zjewił, a zo bych ja přez to ewangelion jeho připowjedźił bjez pohanami: hnydom činjach ja tak a njerosryčach so wo to z ćěłom a z krwju; 

17. Ani njewróćich so do Jerusalema k tym, kotřiž prjedy mje japoštoli běchu, ale wotćežech do Arabizkeje a přińdźech zaso do Damazka. 

18. Potom po třoch lětach přińdźech ja do Jerusalema, zo bych Pětra wohladał, a pobych pjatnaće dnjow pola njeho. ref((Jap. zk. 9, 26.))

19. Tych druhich japoštołow pak njejsym ja žaneho widźił, chiba Jakuba, teho Knjezoweho bratra. 

20. Štož ja pak wam pišu, hlaj, Bóh wě, zo njełžu. ref((Rom. 9, 1.))
 
21. Potom přińdźech do tych krajow Syriskich a Zilizizkich. ref((Jap. zk. 9, 30.)) 

 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001581.tif.large.jpg 
%----------------------------------------------------------- 

22. Ja pak běch njeznajomny z wobliča tym křesćijanskim wosadam w židowskej; 

23. Wone běchu pak jeno słyšałe, zo tón, kotryž nas něhdy přesćěhaše, prěduje nětk tu wěru, kotruž wón něhdy zahubješe; ref((Jap. zk. 9, 21.)) 

24. A chwalachu Boha nade mnu. 

%----------------------------------- 

staw((2. staw.))

detail((Pawołowe přirunanje z japoštołami, zwada z Pětrom, prědowanje wo prawdosći wěry.))

%----------------------------------- 

 
1. Potom po štyrnaće lětach ćehnjech ja zaso do Jerusalema horje z Barnabasom a wzach tež Tita k sebi. ref((Jap. zk. 15, 2.))

2. Ja ćehnjech pak horje ze zjewjenja a rozryčach so z nimi wo to ewangelion, kotrež ja prěduju bjez pohanami, wosebje pak z tymi, kotřiž běchu w česći dźerženi, tak zo bych snadnje podarmo njeběhał abo njebych běžał. 

3. Přetož ani tež Titus njebu přinućeny, zo by so dał wobrězać, kotryž zo mnu běše, hač wón runje Grichizki běše. 

4. Přetož jako někotři falšni bratřa so běchu schroblili a pódla nutř zašli, zo bychu wobhonili našu frejotu, kotruž mamy w Chrystusu Jezusu, zo bychu nas jatych wzali; ref((Jap. zk. 15, 24.))

5. Njewuztupichmy my tym samym tež nic na štundu, jako chcyli jim poddani być, zo by prawda teho ewangelija pola was wostała.

6. Wot tych pak, kotřiž běchu w česći dźerženi, njech su byli něhdy, kajzyž su chcyli, mje ničo njenaztupa; přetož Bóh njepohlada na člowjezku paršonu. Mje ći sami, kotřiž w česći běchu, ničo druhe njejsu nawučili; ref((Jap. zk. 10, 34.)) 

7. Ale zaso, hdyž widźichu, zo mi to ewangelion běše dowěrjene na to njewobrězanje, runje jako Pětrej to ewangelion na to wobrězanje, ref((Jap. zk. 13, 46.)) 

8. (Přetož tón, kotryž z Pětrom je mócny byłk japoštołzkemu hamtej bjez tymi wobrězanymi, tón je zo mnu tež mócny był bjez pohanami); 

9. A tež póznachu tu hnadu, kotraž mi data běše, Jakub a Kephas a Jan, kotrychž woni za stołpy mějachu; podachu woni mi a Barnabasej prawu ruku na towarstwo, tak zo bychmój mój bjez pohanami prědowałoj, a woni bjez wobrězanymi; 

10. Jeno zo bychmój chudych wopomniłaj, wo čož ja so tež swěrnje sym starał, zo bych to činił. ref((Jap. zk. 11, 30.)) 

11. Jako pak Pětr do Antiochije přińdźe, pšećiwich ja so jemu bjez woči; přetož skóržba běše na njeho přišła. 

12. Přetož prjedy, dyžli někotři wot Jakuba přińdźechu, jědźiše wón z pohanami; jako pak woni přińdźechu, woteńdźe a wotdźěli wón so, teho dla, zo so tych boješe, kotřiž běchu z wobrězanja; 

13. A chodźachu z nim błudnje tež druzy Židźa, tak zo tež Barnabas z nimi bu do jich błuda zawjedźeny. 

14. Ale jako ja widźich, zo woni prosće njekhodźachu po prawdźe teho ewangelija, dźach ja k Pětrej přede wšěmi zjawnje: Jeli zo ty, kiž ty Žid sy, po pohansku so zadźeržiš a nic po židowsku, čoho dla dha pohanow nućiš, zo bychu po židowsku so zadźerželi? ref((1 Tim. 5, 20.)) 

15. Hač runje my z pširodźenja židźi, a nic hrěšnicy z pohanow smy, 

16. Dha wšak wěmy, zo čłowjek přez zakonja skutk prawy činjeny njebudźe, ale přez wěru do Jezom Chrysta; teho dla wěrimy my tež do Chrystusa Jezusa, tak zo bychmy prawi byli přez tu wěru do Chrysta, a nic přez teho zakonja skutk; přetož přez teho zakonja skutk njebudźe žane ćěło prawe. ref((Rom. 3, 28. St. 4, 5. St. 11, 6.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001582.tif.large.jpg 
%----------------------------------------------------------- 

17. Dyrbjeli my pak, kiž pytamy přez Chrysta prawi činjeni być, tež hišće sami hrěšnicy namakani być, dha by Chrystus hrěcha słužomnik był. Bóh to njedaj! ref((Rom. 3, 24.)) 

18. Přetož hdyž ja to, štož sym rozłamał, zaso twarju, dha so sam přestupnik činju. 

19. Ja sym pak přez zakoń zakonjej wumrěł, zo bych Bohu žiwy był; ja sym z Khryztusom křižowany. 

20. Ja sym pak tola žiwy; nic pak ja, ale Chrystus je žiwy w mni. A štož nětk žiwy sym w ćěle, to sym žiwy we wěrje do teho Syna Božeho, kiž mje je lubował a so sam za mnje dał. 

21. Ja njećizkam preč tu hnadu Božu; přetož jeli zo přez zakoń ta prawdosć přińdźe, dha je Chrystus zawěsće podarmo wumrěł. ref((Rom. 4, 14.)) 

%----------------------------------- 

staw((3. staw.))

detail((Prawdosć wěry wobtwjerdźena, prawe wužiwanje zakonja pokazane.))

%----------------------------------- 

1. O njerozomni Galatizzy, štó je was wobkuzłował, zo tej prawdźe njejsće posłušni? Kotrymž Chrystus před wočomaj molowany běše a nětk bjez wami je křižowany. 

2. To jene bych ja rad wot was chcył nawuknyć: hač sće wy teho Ducha dóstali přez zakonja skutk abo přez to prědowanje wot wěry? ref((Jap. zk. 2, 38.)) 

3. Sće wy tak njemudri? W duchu sće wy započeli, chceće dha nětk w ćěle jo dokonjeć? 

4. Sće wy dha tak wjele podarmo ćerpili? jeli zo tež podarmo je. 

5. Kotryž wam teho dla nětk teho ducha dawa a čini tajke skutki bjez wami, čini wón to přez teho zapšes nje žiwy. konja skutk abo přez prědowanje wot teje wěry? ref((Rom. 10, 8.)) 

6. Runje jako Abraham je Bohu wěrił, a to je jemu přicpěte k prawdosći. ref((1 Mójz. 15, 6. Rom. 4, 3. Jak. 2, 23.)) 

7. Tuž tež wy nětk póznajće, zo kotřiž teje wěry su, tajcy su Abrahamowe dźěći. 

8. Pismo pak, prjedy widźiwši to, zo Bóh pohanow přez wěru prawych čini, přinjese wone Abrahamej te wjesełe powěsće prjedy: We tebi dyrbja wšitcy póhanjo požohnowani być. ref((1 Mójz. 12, 3. St. 18, 18. St. 22, 18.)) 

9. A teho dla budźa ći, kotřiž teje wěry su, z tym wěrnym Abrahamom požohnowani. 

10. Kotřiž pak ze skutkami teho zakonja wokoło chodźa, tajcy su pod poklećom. Přetož pisane steji: Poklaty je kóždy, kotryž njewostanje we wšitkim tym, štož pisane je w knihach teho zakonja, zo by wón to činił. ref((5 Mójz. 27, 26.)) 

11. So pak přez zakoń nichtó prawy njebudźe před Bohom, je zjawne; přetož prawy budźe po swojej wěrje žiwy. ref((Hab. 2, 4. Rom. 1, 17. Hebr. 10, 38.)) 

12. Zakoń pak njeje z teje wěry; ale čłowjek, kotryž to čini, budźe přez nje žiwy. ref((3 Mójz. 18, 5.)) 

13. Chrystus je nas pak wumóhł z pokleća teho zakonja, jako wón za nas pokleće bu sčinjeny (přetož pisane steji: Poklaty je kóždy, štóž na drjewje wisy): ref((Rom. 8, 3. 5 Mójz. 21, 23.)) 

14. Tak zo by to požohnowanje Abrahamowe bjez pohanow přišło w Chrystusu Jezusu, a my tak teho slubjeneho Ducha dóstali přez wěru. ref((1 Mójz. 12, 3.)) 

15. Lubi bratřa, ja chcu po čłoróskim wašnju rěčeć: Wšak nichtó člorózke wotkazanje njezazpi, hdyž je wobtwjerdźene, a tež ničo k temu njepšiztaji. ref((Hebr. 9, 17.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001583.tif.large.jpg 
%----------------------------------------------------------- 

16. Abrahamej pak je tón slub rěčany a jeho symjenju. Wón njepraji: přez symjenja, jako přez wjele; ale jako přez jene, přez twoje symjo, kotrež je Chrystus. ref((1 Mójz. 22, 18.)) 

17. Ja pak to praju, zo to wotkazanje, kotrež wot Boha je prjedy wobtwjerdźene na Chrysta, njebudźe přez zakoń, kiž hakle po štyrjoch stach a třiceći lětach so spočał je, zahubjene, zo tón slub dyrbjał přestać. ref((2 Mójz. 12, 40.)) 

18. Přetož hdy by to herbstwo přez zakoń zasłužene było, njeby wone přez slub date było. Bóh pak je to Abrahamej přez slub z hnady dał. ref((Rom. 4, 13.)) 

19. Što dha dyrbi zakoń? Wón je přestupjenjow dla přistajeny, hač by to symjo přišło, kotremuž so tón slub stał je, a je wustajeny wot jandźelow přez ruku teho srědnika. 

20. Srědnik pak njeje jeneho; Bóh pak je jedyn. ref((5 Mójz. 4, 39. St. 6, 4.)) 

21. Kak? Je dha tón zakoń přećiwo Božemu slubej? Bóh to njedaj! Hdy by pak zakoń daty był, kotryž by mohł žiwych sčinić, dha by zawěsće prawdosć přišła z teho zakonja; ref((Rom. 8, 2. 3. 4.)) 

22. Ale pismo je wšitko pod hrěch wobzamkło, tak zo by tón slub přišoł přez wěru do Jezom Chrysta a daty był wěrjacym. ref((Rom. 3, 9. St. 11, 32. Gal. 3, 14. 26.)) 

%----------------------------------- 

detail((Tekst na 1. njedźelu po třoch kralach. IV.))

%----------------------------------- 

23. [Prjedy pak dyžli wěra přińdźe, běchmy pod zakonjom dźerženi a zawrjeni na tu wěru, kotraž so zjewić měješe. 

24. A je tak tón zakoń naš pězton był na Chrysta, zo bychmy přez wěru prawi byli; ref((Rom. 10, 4.)) 

25. Nětko pak, hdyž wěra přišła je, njejsmy my wjazy pod pěztonom. 

26. Přetož wy sće wšitcy Bože dźěći přez tu wěru w Chrystusu Jezusu; ref((Jan. 1, 12.)) 

27. Přetož kaž wjele was na Chrysta kšćenych je, ći sće so Chrysta woblekli. ref((Rom. 6, 3. Rom. 13, 14.)) 

28. Tu njeje žadyn žid ani Gricha, tu njeje žadyn wotročk ani frejny, tu njeje žadyn muž ani žona; přetož wy sće wšitcy jedyn w Chrystusu Jezusu. ref((1 Kor. 12, 13.)) 

29. Sće-li wy pak Chrystusowi, dha sće ždyn Abrahamowe symjo a po slubje herbojo.] ref((Rom. 9, 7.)) 

%----------------------------------- 

staw((4. staw.))

detail((Wumoženje wot zakonja a dalše wułoženje prawdosće wěry.))

detail((Epistola na njedźelu po hodźoch.))

%----------------------------------- 

1. [Ja praju pak, tak dołho, jako herba dźěćo je, njeje bjez nim a bjez wotročkom žane rozdźělenje, hač wón runje knjez wšitkich kubłow je; 

2. Ale wón je pod fórmindami a zastojnikami, hač na postajeny čas wot nana. 

3. Tak tež my, hdyž smy dźěći byli, běchmy my pod zwonkownymi wustawkami wotročcy sčinjeni; ref((Kol. 2, 20.)) 

4. Jako pak tón čas bě dopjelnjeny, pósła Bóh swojeho Syna, narodźeneho wěrneho čłowjeka wot žónskeje a zakonju podaneho, ref((1 Mójz. 49, 10.)) 

5. So by wón tych, kotřiž pod zakonjom běchu, wumóhł, tak, zo bychmy dźěćace prawo zaso dóstali. ref((St. 3, 13.)) 

6. Dokelž pak dźěći sće, dha je Bóh pósłał teho Ducha swojeho Syna do wašich wutrobow, tón woła: Abba, luby Wótče! ref((Rom. 8, 15.)) 

7. Nětk teho dla tudy žadyn wotročk wjazy njeje, ale lute dźěći. Su-li pak dźěći, dha su tež herbojo Boži přez Chrystusa.] ref((Rom. 8, 17.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001584.tif.large.jpg 
%----------------------------------------------------------- 

8. Ale tehdy pak, jako wy Boha njeznaješće, słužešće wy tym, kotřiž woprawdźe bohojo njejsu; ref((1 Kor. 12, 2.)) 

9. Nětk pak, hdyž sće Boha póznali, abo wjele wjazy wy wot Boha sće póznaći; kak dha wy so zaso wobroćiće k tym słabym a chudym wustawkam, kotrymž wy z nowoh' słužić chceće? 

10. Wy dźeržiće dny a měsacy a swjate časy a lěta. ref((Rom. 14, 5.)) 

11. Ja boju so wo was, zo bych snadź podarmo bjez wami so njeprózował. 

12. Budźće wšak tajcy, jako ja; přetož ja sym tež tajki, jako wy. Lubi bratřa, ja prošu was: wy mi žaneje kšiwdy njejsće činili. 

13. Přetož wy wěsće, zo wam w słabosći teho ćěła to ewangelion sym prědował najprjedy. 

14. A moje přećiwnosće, kotrež ja ćerpju na mojim ćěle, njejsće wy zacpěli ani zaničowali; ale jako jandźela Božeho wzašće wy mje horje, haj jako Chrystusa Jezusa. ref((Mat. 2, 7.)) 

15. Kak běšće wy teho dla tehdy tak zbóžni! Ja wam swědču, zo, hdy budźiše móžno było, wy budźišće swojej woči wutorhali a budźišće je mi dali. 

16. Sym dha so tak waš njepšećel sčinił, hdyž wam prawdu praju? ref((Amos 5, 10.)) 

17. Woni su surowi wo was, nic pak pěknje; ale z tym woni chcedźa dokonjeć, zo byšće wy wote mnje wotpanuli a jich lubowali. 

18. Dobre pak je, surowy być, hdyž so jeno přeco stanje wo dobre, a nic jeno, hdyž sam při was sym. 

19. Moje lube dźěćatka, kotrež ja z nowoh z bolosću porodźu, hač by Chrystus we was swoje byće dóstał. ref((1 Kor. 4, 15.)) 

20. Ja pak chcył, zo bych nětk pola was był a zo bych swój hłós mohł přeměnić; přetož ja njewěm, kak z wami je. 

21. Powěsće mi, kotřiž wy pod zakonjom chceće być: njejsće wy zakoń słyšeli? ref((St. 3, 25.)) 

22. Přetož pisane je, zo Abraham dweju synow měješe, jeneho wot dźowki a druheho wot frejneje. ref((1 Mójz. 16, 15. St. 21, 2.)) 

23. Ale tón, kotryž wot dźowki běše, je so po ćěle narodźił; tón pak wot frejneje je so přez slub narodźił. ref((Jan. 8, 39. Gal. 4, 28.)) 

24. Te słowa maja něšto na sebi; přetož to staj taj dwaj zakonjej, jedyn z hory Sinai, kiž nas k słužbje porodźi, a je ta Hagar; 

25. Přetož Hagar je we Arabizkej ta hora Sinai a dosahnje hač do Jerusalema, kotrež w nětčišim času je, a słuži ze swojimi dźěćimi. 

26. Ale to Jerusalem, kotrež horkach je, to je ta frejna, kiž je naša wšitkich mać. ref((Zjew. 3, 12. St. 21, 2. 10.)) 

27. Přetož pisane steji: Zraduj so, ty njepłódna, kiž njeporodźiš; zjero so a wyskaj, kotraž ty samodruha njejsy; přetož ta, kiž sama lutka je, ma wjele wjazy dźěći, dyžli ta, kiž muža ma. ref((Jez. 54, 1.)) 

28. My pak, lubi bratřa, smy z Jzaakom dźěći po tym slubje. ref((Rom. 9, 7. 8.)) 

29. Ale runje kaž tehdy tamny, kiž so po ćěle bě narodźił, přesćěhaše teho, kiž so po duchu bě narodźił, tak tež nětk so stanje. ref((1 Mójz. 21, 9.)) 

30. Ale što praji pismo? Wustorkaj dźowku z jejnym synom; přetož dźowzyny syn njedyrbi herbować ze synom teje frejneje. ref((1 Mójz. 21, 10. 12.)) 

31. Teho dla, lubi bratřa, njejsmy my teje dźowki dźěći, ale teje frejneje. 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001585.tif.large.jpg 
%----------------------------------------------------------- 

%----------------------------------- 

staw((5. staw.))

detail((Napominanje k prawemu wužiwanju křesćanskeje swobody a k dobrym skutkam.))

%----------------------------------- 

1. Stejće teho dla w tej frejoće, z kotrejž nas Chrystus je frej sčinił, a njepodawajće so z nowa do teho wotročkoweho spřaha zapřahnyć. ref((Jan. 8, 32.)) 

2. Hlaj, ja, Pawoł, praju wam: Budźeće-li so dać wobrězać, dha wam Chrystus ničo wušny njeje. ref((Jap. zk. 15, 1.)) 

3. A zaso wobswědču ja kóždemu čłowjekej, kiž so da wobrězać, zo tón je winojty, wšón zakoń dźeržeć. 

4. Wy sće Chrysta zhubili, kotřiž wy přez zakoń chceće prawi činjeni być; wy sće wupanuli z hnady. ref((St. 2, 21.)) 

5. My pak wočakamy w duchu přez wěru teje prawdosće, kotrejež so nadźeć mamy. ref((2 Tim. 4, 8.)) 

6. Přetož w Chrystusu Jezusu njepłaći ani wobrězanje, ani njewobrězanje, ale ta wěra, kotraž přez lubosć je dźěława. ref((1 Kor. 7, 10.)) 

7. Wy běžešće derje; štó je was zatorhnył, zo byšće prawdźe njeposłuchali? ref((St. 3, 1. 1 Kor. 9, 24.)) 

8. Tajke naryčenje njeje z teho, kiž was je powołał. ref((St. 1, 6.)) 

9. Kuzk kwasa pšekiše wšitko ćěsto. ref((1 Kor. 5, 6.)) 

10. Ja mam nadźiju k wam w tym Knjezu, zo wy ničo hinak myslić njebudźeće. Štóž was pak zamyli, tón ponjese swój sud, njech je, štóž chce. ref((Kor. 2, 3. St. 8, 22.)) 

11. Ja pak, lubi bratřa, jeli zo to wobrězanje hišće prěduju, čoho dla dha ja hišće přećiwnosć ćerpju? Dha by to pohóršenje teho křiža přestało. ref((1 Kor. 1, 23.)) 

12. O zo bychu tež tajcy wukorjenjeni byli, kotřiž wam njepokoj činja! 

13. Přetož wy, lubi bratřa, sće k frejoće powołani; ale hladajće so jeno, zo byšće přez frejotu temu ćěłu města njedali, ale přez lubosć słuž jedyn druhemu. ref((1 Kor. 8, 9.)) 

14. Přetož wšitkón zakoń budźe w jednym słowje dopjelnjeny, to je w tym: Lubuj swojeho bližšeho jako sam so. ref((3 Mójz. 19, 18.)) 

15. Jeli zo wy so pak bjez sobu kusaće a žerjeće, tuž so hladajće, zo byšće jedyn wot druheho skaženi njebyli. ref((2 Kor. 12, 20.)) 

16. Ja praju pak: Khodźće w duchu, dha njebudźeće teho ćěła žadosće dokonjeć. ref((Rom. 6, 12.)) 

17. Přetož ćěło požada přećiwo duchu, a duch přećiwo ćěłu; taj pak staj sebi přećiwnaj, tak zo wy to nječiniće, štož chceće. 

18. Jeli zo pak was tón duch wjedźe, dha njejsće wy pod zakonjom. 

19. Zjawne su pak skutki teho ćěła, kotrež te su: Mandźelztwołamanje, kurwarstwo, nječiztozć, njepózćiwozć, ref((1 Kor. 6, 9.)) 

20. Přibójstwo, kuzłowanje, njepšećelztwo, zwada, surowosć, hněwanje, poswarki, roztorki, kezaŕztwo, 

21. Zawisć, mordowanje, wopiłstwo, wobžranztwo a tym podobne wěcy, wot kotrychž ja wam prjedy praju, kaž tež wam prjedy prajił sym, zo, kotřiž tajke činja, njebudźa Bože kralestwo herbować. ref((Luk. 21, 34. 1 Kor. 6, 9. 10.)) 

22. Tón płód pak teho ducha je lubosć, wjesełosć, měr, sćerpliwosć, luboznozć, dobroćiwosć, wěra, ref((Eph. 5, 9.)) 

23. Cźichozć, pócćiwosć. Přećiwo tajkim njeje zakoń. 

24. Kotřiž pak Chrystusej přisłušeju, ći kšižuja swoje ćěło z tymi lóštami a žadosćemi. ref((1 Kor. 15, 23.)) 

%----------------------------------- 

staw((6. staw.))

detail((Cźicha mysl a dobroćiwosć dyrbi so wopokazać.))

detail((Epistola na 15. njedźelu po swj. Trojicy.))

%----------------------------------- 

25. [Smy-li w duchu žiwi, dha khodźmy tež w duchu. 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001586.tif.large.jpg 
%----------------------------------------------------------- 

26. Njebudźmy prózdneje česće lakomni, hdźež jeno jedyn druheho wabimy a sebi bjez sobu zawidźimy. ref((Phil. 2, 3.)) 

St. 6. Scht. 1. Lubi bratřa, hdy by něhdźe čłowjek wot někajkeho pada přechwatany był, dha pomhajće jemu zaso horje z ćichim duchom, kiž wy duchowni sće. A pohladaj sam na so, zo by tež spytany njebył. ref((Mat. 18, 15.)) 

2. Njech jedyn njese teho druheho wobćežnosć, dha budźeće wy tak tón zakoń Chrystusowy dopjelnić. ref((Rom. 14, 1.)) 

3. Jeli zo so pak někomu zda, zo wón něšto je, kiž wón wšak ničo njeje, tajki zjebje so sam w swojich myslach; ref((Jak. 1, 26.)) 

4. Kóždy pak njech spyta swój skutk, a tehdy budźe wón chwalbu měć sam na sebi, a nic na druhim; ref((1 Kor. 11, 28.)) 

5. Přetož kóždy budźe swoje brěmjo njesć.] ref((1 Kor. 3, 8. 2 Kor. 5, 10.)) 

6. Štóž pak rozwučeny budźe z Božim słowom, tón wudźěl wšelku dobrotu temu, kiž jeho rozwučuje. 

%----------------------------------- 

detail((Epistola na 24. njedźelu po swj. Trojicy.))

%----------------------------------- 

7. [Njemolće so, Bóh so njeda za směch měć. Přetož štož čłowjek syje, to budźe wón tež žnjeć. ref((1 Kor. 6, 9.)) 

8. Štóž na swoje ćěło syje, tón budźe wot ćěła skaženje žnjeć. Štóž pak na ducha syje, tón budźe wot ducha žnjeć wěčne žiwjenje. ref((Přisł. 22, 8.)) 

9. Njedajće nam pak při našim dobrym činjenju wustać; přetož w swojim času budźemy tež žnjeć bjez přestaća. ref((2 Thes. 3, 13.)) 

10. Teho dla, dokelž nětk čas mamy, dha čińmy dobrotu na wšitkich ludźoch, najwjacy pak nad tymi, kiž našeje wěry su.] 

11. Hladajće, kak z wjele słowami sym ja wam pisał ze swojej ruku. 

12. Kotřiž so chcedźa spodobni činić po tym ćěle, tajcy nuća was, zo byšće so wobrězali, jeno zo bychu woni Chrystusoweho křiža dla njetrjebali přesćěhanje ćerpić. ref((Phil. 3, 18.)) 

13. Přetož ani woni sami, kotřiž so dadźa wobrězać, njezakhowaju zakoń; ale chcedźa, zo byšće wy byli wobrězani, tak zo bychu so woni z wašeho ćěła khwalili. ref((Jap. zk. 15, 10.)) 

14. Ale njedaj, Božo, zo bych so ja něšto chwalił, chiba jeno w křižu našeho Knjeza Jezom Chrysta, přez kotrehož mi tež swět je křižowany a ja swětej. ref((Jer. 9, 24. 1 Kor. 1, 31.)) 

15. Přetož w Chrystusu Jezusu njepłaći ničo ani wobrězanje ani njewobrězanje, ale nowe stworjenje. 

16. A kotřiž po tutym puću chodźa, nad tymi budź měr a smilnosć a na tym Israelu Božim. 

17. Tam dale nječiń mi nichtó wjazy prócy; přetož ja njesu te błuzny teho Knjeza Jezom Chrysta na swojim ćěle. 

18. Ta hnada našeho Knjeza Jezom Chrysta budź z wašim duchom, lubi bratřa. Hamjeń. ref((Phil. 4, 23. 2 Tim. 4, 22.)) 

vertspace(()) List na Galatizkich pisany a pósłany z Roma.

