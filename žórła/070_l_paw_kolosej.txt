 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001599.tif.large.jpg 
%----------------------------------------------------------- 

%----------------------------------- 

kapitl((List swj. japoštoła Pawoła na Kolosejzkich.))

staw((Prěni staw.))

detail((Přez Chrysta zasłužena zbóžnosć so čłowjekam přez słowo skići.))

%----------------------------------- 

1. Pawoł, japoštoł Jezom Chrysta, přez Božu wolu, a bratr Timothej, ref((2 Kor. 1, 1.))
 
2. Tym swjatym w Kolosu a wěrnym bratram w Chrystusu: Hnada budź z wami a měr wot Boha, našeho Wótca, a teho Knjeza Jezom Chrysta. 

3. My so dźakujemy Bohu a Wótcu našeho Knjeza Jezom Chrysta a prosymy přeco za was, ref((Rom. 1, 8.))

4. Dokelž smy słyšeli wot wašeje wěry do Chrystusa Jezusa a wot teje lubosće přećiwo wšitkim swjatym, 

5. Teje nadźije dla, kotraž wam je wotpołožena w njebjesach, wot kotrejež sće prjedy słyšeli přez to słowo teje wěrnosće we evangeliju, ref((1 Pětr. 1, 4.))

6. Kotrež k wam je přišło, jako tež do wšitkeho swěta, a je płódne, jako tež we was wot teho dnja, hdźež sće jo słyšeli a póznali tu hnadu Božu we wěrnosći; ref((Rom. 10, 18. Jan. 15, 16.))

7. Jako wy tež sće nawukli wot Epaphra, našeho lubeho sobuwotročka, kotryž za was je swěrny słužomnik Chrystusowy, ref((St. 4, 12.))

8. Kotryž tež nam je k wědźenju sčinił wašu lubosć w duchu. 

9. Teho dla tež my, wot teho dnja, jako my to słyšeli smy, njepšeztanjemy so k Bohu za was modlić a prosyć, zo byšće napjelnjeni byli z póznaćom jeho wole we wšej duchomnej mudrosći a rozumje; ref((Eph. 1, 15. 16.))

10. So byšće wy doztojnje chodźili temu Knjezej k wšemu zpodobanju a płody přinjesli we wšěm dobrym skutku a pšibjerali na Božim póznaću, ref((Eph. 4, 1. 1 Thes. 2, 12. St. 4, 1. Phil. 1, 27. 1 Kor. 1, 5.))

11. A posylnjeni byli ze wšej mozu po jeho krasnej mocy, ke wšej wobstajnosći a zćeŕpnozći z wjesołosću; 

detailref((Epistola na 3. njedźelu adwenta.))

12. [A so dźakowali temu Wótcu, kiž je nas hódnych činił k runemu herbztwu tych swjatych w swětle, 

13. A je nas wutorhnuł wot wyšnozće teje ćěmnosće a nas pšeztajił do teho kralestwa swojeho lubeho Syna, ref((St. 2, 15.))

14. Na kotrymž my mamy to wumoženje přez jeho krej, tych hrěchow wodaće; ref((Eph. 1, 7. Jap. zk. 20, 28.))

15. Kiž je znamjo teho njewidomneho Boha, tón prěninarodźeny přede wšitkimi ztworjenjemi.] ref((Hebr. 1, 3. Kn. Mudr. 7, 26.))

16. Přetož přez njeho je wšitko ztworjene, štož na njebjesach a na zemi je, to wědomne a njewidźomne, njech su tróny abo knjejztwa abo fěršćinztwa abo wyšnozće: wšitko je přez njeho a jeho dla ztworjene; ref((Jan. 1, 3. 10.))

17. A wón je prjedy wšitkich wěcow, a wšitko w nim wobzteji; ref((Přisł. 8, 25—27.))

18. A wón je hłowa teho ćěła, to je teje cyrkwje, kiž je započatk a prěninarodźeny wot morwych, tak zo by wón přede wšitkimi wěcami prěni był. ref((1 Kor. 15, 20. Zjew. 1, 5.))
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001600.tif.large.jpg 
%----------------------------------------------------------- 


19. Přetož (Wótcu) je so zpodobało, zo by w nim wšitka połnosć bydliła, ref((St. 2, 9. Jan. 1, 16. St. 3, 34.))

20. A zo by wón přez njeho wšitko ze sobu zjednał, štož je na zemi abo na njebjesach, dokelž wón měr sčini přez tu krej na swojim křižu přez so sam. ref((Rom. 5, 10. 2 Kor. 5, 19. 1 Jan. 4, 10.))

21. A je was, kiž wy něhdy cuzy a njepřećeljo běšće přez słužbu w tych złych skutkach, ref((Epy. 2, 2. 12.))

22. Nětk pak zjednał z ćěłom swojeho žiwota přez smjerć, zo by was postajił swjatych a bjez poswarka a bjez poroka před swojim wobličom; ref((Eph. 1, 4. St. 5, 27.))

23. Jeli zo wostanjeće na wěrje załoženi a twjerdźi a so njedaće hnuć wot teje nadźije teho ewangelija, kotrež sće słyšeli, a je prědowane bě wšitkimi ztworjenjemi, kiž su pod njebjesami, kotrehož słužomnik ja, Pawoł, postajeny sym. ref((1 Kor. 15, 58.))

24. Nětk wjeselu ja so při mojim ćerpjenju, kotrež za was ćerpju, a narunam na mojim ćěle, štož hišće je wostało wot tych pšećiwnozćow Khryztusowych, za jeho ćěło, kotrež ta cyrkej je, ref((2 Kor. 7, 4. Eph. 3, 13.))

25. Kotrejž ja sym za słužomnika ztajeny po Božim zaztojńztwje, kotrež mi waše dla date je, zo by Bože słowo dopjelnjene było; ref((Eph. 3, 2.))

26. To je ta potajnozć, kotraž je zkhowana była wot spočatka teho swěta a wot wšěch narodow hew, nětk pak je zjewjena jeho swjatym, ref((Rom. 16, 25.))

27. Kotrymž Bóh je chcył zjewić, kotre to krasne bohatstwo tuteho potajnstwa bjez pohanami je, to pak je Chrystus bjez wami, kiž je ta nadźija teje krasnosće; ref((1 Tim. 1, 1.)) 

28. Kotrehož my pšipowjedamy a napominamy wšitkich ludźi a wučimy wšitkich ludźi we wšelkej mudrosći, tak zo bychmy poztajili kóždeho čłowjeka dokonjaneho w Chrystusu Jezusu; ref((Jan. 1, 7. Eph. 5, 27.))

29. Wo čož so tež prózuju a wojuju po tej mocy teho, kiž mi móžnje pomha. 

%----------------------------------- 

staw((2. staw.))

detail((Wo člońzkich wuztawkach, Chrystusu, swjatej kšćeńzy a mocy jeho smjerće.))

%----------------------------------- 

1. Ja pak wam k wědźenju dam, kajku wulku starozć wo was mam a wo tych, kiž su w Laodizeji, a wo wšitkich, kotřiž moje wobličo w ćěle njejsu widźili, ref((Phil. 1, 30.))

2. So bychu troštowane byłe wutroby tych samych, kotřiž hromadźe su w lubosći na wšitko bohatstwo teje połneje a wězteje wědomnozće, tak zo bychu póznali to potajnztwo Bože, woboje teho Wótca a Chrystusa, ref((Jan. 17, 3.))
 
3. W kotrymž zkhowane su wšitke ćazy teje mudrosće a teho póznaća. 

4. To pak praju, zo by was nichtó njezjebał z lesnymi ryčemi; 

5. Přetož hač ja runje po ćěle pola was njejsym, dha wšak z duchom sym z wami a zwjeselu so, hdyž widźu waše dobre wustajenje a wašu sylnu wěru do Chrystusa. ref((1 Kor. 5, 3. St. 14, 40. Kol. 1, 23.))

6. Teho dla, kaž wy teho Knjeza Jezom Chrysta sće horje wzali, tak w nim khodźće; 

7. Kiž wy sće zkorjenjeni a natwarjeni w nim a wobtwjerdźeni přez wěru, jako sće nawučeni; dha budźće w tej samej tak połni, zo so z dźakom pšelijeće. ref((Eph. 3, 17. Eph. 2, 22. 1 Thes. 5, 18. Kol. 3, 15.))

8. Hladajće so, zo by was nichtó njewurubił přez swětnu mudrosć a prózdne zawjedźenje po člowječnej wučbje a po teho swěta wustajenjach, a nic po Chrystusu. 

9. Přetož w nim bydli wšitka połnosć teho bójztwa ćělnje. 

 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001601.tif.large.jpg 
%----------------------------------------------------------- 

10. A wy sće w nim dopjelnjeni, kiž wónje hłowa wšitkich fěršćinztwow a wyšnozćow; ref((Jan. 1, 16. Eph. 1, 21.))

11. W kotrymž wy tež wobrězani sće z wobrězanjom bjez rukow, hdyž sće so wuslekli to hrěšne ćěło na žiwoće, přez to wobrězanje Chrystusowe; 5 Mójz. 10, 16. St. 30, 6. Rom. 2, 29. 

12. A sće z nim pohrjebani přez křćenicu, přez kotruž wy tež sće z nim horje ztanuli přez wěru, kotruž Bóh dawa, kiž jeho je horje zbudźił wot morwych; ref((St. 3, 1.)) 

13. A je was tež z nim žiwych sčinił, jako wy morwi běšće w hrěchach a wobrězku wašeho ćěła, a je wam wodał wšitke hrěchi; ref((Eph. 2, 1. 5. Luk. 7, 12.)) 

14. A je wuhasnył to zapismo, kotrež přećiwo nam běše, kiž we wustajenjach wobzteješe a nam pšećiwne běše, a je to same ze srjedźa preč sčinił a na křiž pšibił; ref((Eph. 2, 15.)) 

15. Je wurubił te fěršćinztwa a mocy, a je je zjawnje jate wjedł a nad nimi dobyće dźeržał sam přez so. 

16. Njedajće so teho dla nikomu sudźić jědźe abo pića dla, abo wuztajenych swjatych dnjow abo noweho měsaza abo tych sobotow dla; ref((Rom. 14, 2. 3.)) 

17. Kotrež su zćěn byłe tych pšichodnych wěcow; ale ćěło je Chrystusowe. ref((Hebr. 8, 5. St. 10, 1.)) 

18. Njedajće nikomu sebi tón dobytk preč wzać, hač by wón runje po swojim zdaću we jandźelzkej pokornozći a słužbje chodźił, kotrejž nihdy njeje widźił, a je podarmo naduty w swojej ćělnej mysli, ref((Mat. 24, 4.)) 

19. Dokelž so njedźerži teje hłowy, z kotrejež to cyłe ćěło přez stawy a žiły pšihotowane so hromadu dźerži a narozće po Božim dorozćenju. ref((Eph. 4, 15. 16.)) 

20. Hdyž wy teho dla sće z Khryztusom wotemrěli tym swětnym wustawkam, što dha so daće wot swěta jimać, jako hišće w nim byšće žiwi byli, z tajkimi wučbami? 

21. Ty njedyrbiš so teho pšimać, ty njedyrbiš teho wopytać, ty njedyrbiš so teho dótkać, 

22. Kiž wšak wšitke bjez rukomaj zańdu a su člowječne přikaznje a wučby; ref((Jez. 29, 13. Mat. 15, 9.)) 

23. Kotrež na mudrosć podobne su přez samowuzwolenu swjatozć a pokornozć, a přez to, zo ćěło njebudźe pšešonowane ani jemu date, štož w česći k pjelnjenju žiwota słuša. ref((1 Tim. 4, 3. 1 Tim. 5,23.)) 

%----------------------------------- 

staw((3. staw.))

detail((Swučowanje w bohabojozći wot ludźi w domjazym žiwjenju.))

detail((Tekst na njedźelu Quazimodogeniti. IV.))

%----------------------------------- 

1. [Sće-li wy teho dla z Khryztusom ztanuli, dha pytajće, štož je horjekach, hdźež Chrystus je, kiž sedźi na prawicy Božej; ref((St. 2, 12. Rom. 86, 5.)) 

2. Wuztejće so na to, štož je horjekach, nic na to, štož na zemi je. 

3. Přetož wy sće wumrěli a waše žiwjenje je potajene z Khryztusom w Bosy; 

4. Hdyž pak Chrystus, waše žiwjenje, so zjewić budźe, tehdy budźeće tež wy z nim zjewjeni w krasnosći.] ref((Phil. 1, 21. 1 Kor. 15, 43.)) 

5. Moŕće teho dla waše stawy, kotrež su na zemi, kurwarstwo, nješwarnozć, hrozne łozkotanje, złe požadanje a lakomztwo, kotrež přibójstwo je; ref((Eph. 5, 3.)) 

6. Kotrychž dla přińdźe hněw Boži na dźěći teje njewěry; ref((Eph. 5, 6.)) 

7. W kotrychž wy tež něhdy sće chodźili, jako bjez nimi swoje žiwjenje wjedźešće. 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001602.tif.large.jpg 
%----------------------------------------------------------- 

8. Nětk pak połožće to wšitko tež wot was: Hněw, surowosć, złósć, złe swarjenje, nješwarne słowa z wašeho erta. ref((Rom. 6, 13. Eph. 4, 22. Hebr. 12, 1.)) 

9. Njełžće jedyn na druheho; slečće so stareho čłowjeka z jeho skutkami, ref((Zach. 8, 16. Eph. 4, 25.)) 

10. A woblečće so teho noweho, kiž so wonowi k póznaću po podobnozći teho, kiž jeho je stworił; ref((Eph. 4, 23. 24. 1 Mójz. 1, 27.)) 

11. Hdźež njeje Grichizki ani żid, wobrězanje ani njewobrězanje, ani Němz ani Sserb, ani wotročk ani frejny; ale wšitko a wšitkich je Chrystus. ref((Rom. 10, 12.)) 

%----------------------------------- 

detail((Epistola na 20. njedźelu po swj. Trojicy.))

%----------------------------------- 

12. [Woblečće so teho dla, jako ći wuzwoleni Boži, swjeći a lubi, wutrobnu smilnosć, dobroćiwosć, ponižnozć, ćichomnozć, sćerpliwosć; Eph. 4, 24. 32. 

13. Snjesće jedyn druheho a wodajće sebi bjez sobu, hdyž štó někajku skóržbu na druheho ma; runje kaž wam Chrystus wodał je, tak tež wy. ref((Eph. 4, 2.)) 

14. Wyše wšeho pak woblečće so tu lubosć, kotraž je zwjazk teho dokonjenja. 

15. A tón měr Boži wudźěl dobyće we wašich wutrobach, k kotremuž tež wy powołani sće w jednym ćěle, a budźće dźakomni. ref((Phil. 4, 7. Kol. 2, 7.)) 

16. Dajće temu słowu Khryztusowemu bjez wami bohaće bydlić we wšej mudrosći; roswučće a napominajće so sami z pzalmami a z khwalobnymi a z duchownymi khěrlušemi, luboznje zpěwajo temu Knjezej w swojej wutrobje. ref((1 Kor. 1, 5. Eph. 5, 19.)) 

17. A wšitko, štož wy činiće ze słowami abo ze skutkami, to čińće wšitko w mjenje teho Knjeza Jezusa a dźakujće so Bohu a temu Wótcu přez njeho.] ref((1 Kor. 10, 31.)) 

18. Wy žony, budźće poddane swojim mužam, kaž so hodźi, w tym Knjezu. ref((Eph. 5, 22. 1 Pětr. 3, 1. 6.)) 

19. Wy mužojo, lubujće swoje žony a njehóršće so z nimi. ref((Eph. 5, 25. 1 Pětr. 3, 7.)) 

20. Wy dźěći, budźće posłušne tym staršim we wšěch wěcach; přetož to so temu Knjezej derje lubi. ref((Eph. 6, 1.)) 

21. Wy nanojo, njeroszłobće swoje dźěći, zo bychu mysl a rozum njezhubiłe. ref((Eph. 6, 4.)) 

22. Wy wotročcy, budźće posłušni we wšěch wěcach swojim ćělnym knježim, nic ze słužbu před wočomaj, jako čłowjekam k lubosći, ale z wutrobnej swěrnozću a z bohabojaznozću. ref((Eph. 6, 5. 1 Tim. 6, 1. Tit. 2, 9. 10. 1 Pětr. 2, 18.)) 

23. A wšitko, štož wy činiće, to čińće radźi z wutrobu, jako temu Knjezej a nic jako čłowjekam; ref((Eph. 6, 7.)) 

24. Přetož wy wěsće, zo wy wot Boha budźeće dostać mzdu teho herbztwa; přetož wy słužiće temu Knjezej Chrystusej. 

25. Štóž pak njeprawje čini, tón budźe dostać, štož je njeprawje činił; přetož člorzke pohladanje tu njepłaći. ref((Jap. zk. 10, 34.)) 

St. 4. Št. 1. Wy knježa, štož prawe a rune je, to wopokažće wotročkam, a wěsće, zo tež wy Knjeza maće w njebjesach. ref((Eph. 6, 9.)) 

%----------------------------------- 

staw((4. staw.))

detail((Wo kšezćijanow modlenju a mudrym zadźerženju.))

%----------------------------------- 

2. Wostańće při modlitwje a wachujće w tej samej z dźakowanjom; ref((Luk. 18, 1 x. Rom. 12, 12. 1 Thes. 5, 17.)) 

3. Modlće so tež sobu za nas, zo by nam Bóh durje teho słowa wotewrił, tak zo bychmy to potajnztwo Chrystusowe rěčeli, kotrehož dla tež ja zwjazany sym; ref((Eph. 6, 19. 2 Thes. 3, 1. Rom. 15, 30.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001603.tif.large.jpg 
%----------------------------------------------------------- 

4. Zo bych to same zjewił, kaž ja rěčeć dyrbju. 

5. Khodźće mudrje přećiwo tym, kotřiž wonkach su, a wukupće sebi sprawny čas. ref((Eph. 5, 15. 16.)) 

6. Waša ryč budź přeco lubozna a ze selu začinjena, zo byšće wědźeli, kak wy jenemu kóždemu wotmołwić dyrbiće. Mark. 9, 50. 

7. Kak zo mnu steji, budźe wam wšitko k wědźenju činić Tychikus, tón luby bratr a swěrny wučomnik a sobuwotročk w tym Knjezu; ref((Eph. 6, 21.)) 

8. Kotrehož teho dla sym k wam pósłał, zo by wón zhonił, kak so wam dźe, a waše wutroby troštował, 

9. Z Onezimom, tym swěrnym a lubym bratrom, kiž je wot tych wašich; taj budźetaj wšitko, kak so nam tudy dźe, wam zjewić. ref((Philem. št. 10.)) 

10. Wjele dobreho wam dawa prajić Ariztarchus, mój sobujaty, a Markus, Barnabasowy wuj, wot kotrehož wy někotre přikaznje sće dóstali (budźe-li wón k wam přińć, dha wzmiće jeho horje), Jap. zk. 19, 20. 

11. A Jezus, kotremuž Juzt rěkaju, kotřiž su z wobrězanja. Ći su jeno sami moji pomoznizy na Božim kralestwje, kotřiž tež mój trošt byli su. ref((Jap. zk. 11, 2.)) 

12. Was postrowi Epaphras, kiž wot tych wašich je, tón wotročk Chrystusowy, kiž so přeco za was bědźi z modlitwami, zo byšće wobztali dokonjeni a dopjelnjeni we wšej woli Božej. ref((St. 1,7.)) 

13. Ja swědču jemu, zo wón so jara prózuje za was a za tych, kotřiž su w Laodizeji a w Hierapoli. 

14. Wjele dobreho da wam powjedźić Lukaš, tón luby lěkaŕ, a Demas. ref((2 Tim. 4, 11.)) 

15. Prajće wjele dobreho tym bratram w Laodizeji a Nymphanej a jeho domjazej zhromadźiznje. ref((Rom. 16, 5.)) 

16. A hdyž tón list pola was je pšelazowany, dha čińće, zo wón tež w Laodizejzkej wosadźe budźe lazowany, zo tež wy tón list, kiž z Laodizeje pisany je, byšće lazowali. 

17. Archippej pak rjekńće: Hladaj słužby, kotruž sy dóstał w tym Knjezu, zo by ju dopjelnił. ref((Philem. št. 2.)) 

18. Postrowjenje wam dam ze swojej Pawołowej ruku. Spomńće na moje zwjazki. Hnada budź z wami. Hamjeń. 

vertspace(()) List, na Kolosejzkich napisany a pósłany z Roma přez Tychika a přez Onezima. 
 
