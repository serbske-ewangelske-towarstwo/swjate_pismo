 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001603.tif.large.jpg 
%----------------------------------------------------------- 

%----------------------------------- 

kapitl((Prěni list swj. japoštoła Pawoła na Thesalonzkich.))

staw((Prěni staw.))

detail((Napominanje k wobstajnosći w kšezćijanztwje na Thesalonzkich.))

%----------------------------------- 

1. Pawoł a Silvan a Timothej tej Thesalonzkej wosadźe w Bosy Wótcu a w tym Knjezu Jezusu Chrystusu: Hnada budź z wami a měr wot Boha, našeho Wótca, a teho Knjeza Jezom Chrysta! ref((2 Thes. 1, 1.))

2. My dźakujemy so Bohu přeco za was wšitkich a wopomnimy was bjez přestaća w našej modlitwje; 

3. Tež zpominamy my na waš skutk we wěrje a na waše dźěło w lubosći a na wašu sćerpliwosć w nadźiji, kotraž je naš Knjez Jezus Chrystus, před Bohom a našim Wótcom. 

4. Přetož, lubi bratřa, wot Boha lubowani, my wěmy, zo sće wot Boha wuzwoleni; 

5. A zo naše ewangelion je pola was było nic jeno w słowje, ale tež w mocy a w swjatym Duchu a we wulkej wěztozći; jako wy wěsće, kajzy my smy bjez wami byli waše dla. 

 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001604.tif.large.jpg 
%----------------------------------------------------------- 
 

6. A wy sće po nas činili a po tym Knjezu a sće to słowo horje wzali we wšej pšećiwnozći z wjesołosću w swjatym Duchu; ref((1 Kor. 4, 16.))

7. Tak zo sće wy znamjo byli wšitkim wěrnym w Mazedonzkej a we Achajzkej. 

8. Přetož wot was je wušoł hłós teho Knjezoweho słowa, nic jeno přez Mazedonzki a Achajzki kraj, ale tež na wšě města je waša wěra do Boha rozešła, tak zo nam trjeba njeje, wot teho što prajić. ref((Rom. 1, 8.))

9. Woni sami wot was připowědaju, kak my so smy měli, jako k wam zańdźechmy, a kak wy so k Bohu sće wobroćili wot tych pšibohow, zo byšće žiwemu a wěrnemu Bohu słužili, 

10. A wočakowali jeho Syna z njebjes, kotrehož wón wot morwych je zbudźił, to je Jezusa, kiž nas wot pšichodneho hněwa je wumóhł. ref((Phil. 3, 20.))

%----------------------------------- 

staw((2. staw.))

detail((Horcy posłucharjo su swěrnych wučerjow wjesele.))

%----------------------------------- 

1. Přetož tež wy sami wěsće, lubi bratřa, wot našeho nutszańdźenja k wam, zo wone njeje podarmo było; 

2. Ale hač runje my prjedy smy ćerpili a hanjeni byli, jako wy wěsće, w Philippi, smy so my wšak schroblili w našim Bosy, zo bychmy pola was rěčeli to ewangelion Bože z wulkim bědźenjom. ref((Jap. zk. 16, 22. St. 17, 5. 2 Kor. 11, 25.))

3. Přetož naše napominanje njeje było k zamolenju ani k nječiztozći ani z lesnosću; ref((2 Kor. 7, 2.))

4. Ale jako my wot Boha zpytani smy, zo by nam to ewangelion dowěrjene było, zo bychmy to same prědowali; tak my tež rěčimy, nic jako chcyli so ludźom spodobać, ale Bohu, kiž naše wutroby spyta. ref((Gal. 1, 10. St. 2, 7.)) 

5. Přetož my so nihdy ze słowami njejsmy pšisłodźili, jako wy wěsće, ani lakomztwa hladali; Bóh je swědk. 

6. My tež njejsmy česće pytali wot ludźi ani wot was ani wot druhich. ref((Jan. 5, 41. 4.)) 

7. My móžachmy wam tež wobćežni być, jako Chrystusowi japoštoli; ale my smy lubozni jako mać pola was byli, runje jako dójka swoje dźěći pyta. 

8. Tak so nam po was chcyše a spodoba so nam derje, wam sobu dźělić nic jeno to ewangelion Bože, ale tež naše žiwjenje, teho dla zo nam sće lubi byli. 

9. A wy so derje wěsće dopomnić, lubi bratřa, našeho dźěła a našeje prócy; přetož w nocy a wodnjo smy my dźěłali, teho dla, zo žadnemu wot was njebychmy wobćežni byli; a smy bjez wami to ewangelion Bože prědowali. ref((1 Kor. 4, 12.)) 

10. Teho sće wy swědkojo a wosebje Bóh, kak my so swjeće a prawje a bjez poroka pola was, kiž wy wěrješće, smy zadźerželi; ref((1 Tim. 3, 2.)) 

11. Kaž wy tež wěsće, zo my kóždeho bjez wami, jako nan swoje dźěći, smy napominali a tróštowali, 

12. A smy wobswědčili, zo byšće wy doztojnje chodźili před Bohom, kiž was je powołał k swojemu kralestwu a k swojej krasnosći. ref((Eph. 4, 1. Phil. 1, 27.)) 

13. Teho dla tež my bjez přestaća so Bohu dźakujemy, zo, jako wy wot nas doztašće to słowo Božeho prědowanja, wy to same horje wzašće, nic jako člowječne słowo, ale, kaž woprawdźe je, jako Bože słowo, kotrež tež mócne je we was, kiž wy wěriće. ref((St. 1, 5.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001605.tif.large.jpg 
%----------------------------------------------------------- 

14. Přetož wy, lubi bratřa, zadźeržiće so runje po wašnju tych wosadow Božich, kotrež su w Židowskej w Chrystusu Jezusu, zo runje to same pšećeŕpili sće wot swojich blizkich přećelow, štož woni wot Židow; 

15. Kotřiž tež teho Knjeza Jezusa su morili a swojich profetow, a tež nas su pšezćěhali a njelubja so Bohu a su wšitkim ludźom pšećiwni. ref((Jap. zk. 2, 22. 23. St. 3, 15.)) 

16. Nam woni wobaraju, zo njebychmy rěčeli k tym póhanam, zo bychu zbóžni byli, z tym pak swoje hrěchi přeco dopjelnja; přetož Boži hněw je na nich přišoł hač do kónca. ref((Mat. 23, 33.)) 

17. My pak, lubi bratřa, dokelž my wot was na chwilu smy preč wzaći, po wobliču, nic po wutrobje, smy my ćim bóle so ztarali, waše wobliča wohladać z wulkej žadozću. ref((Rom. 1, 11. St. 15, 23.)) 

18. Teho dla smy my chcyli k wam přińć, ja Pawoł wosebje, dwójcy; ale zatan je nam wobarał. 

19. Přetož štó je naša nadźija abo radosć abo króna, z kotrejž so bychmy khwalili? Njejsće tež wy to před wobličom našeho Knjeza Jezom Chrysta, na jeho přichod? ref((Phil. 4, 1.)) 

20. Wy sće wšak naša česć a radosć. 

%----------------------------------- 

staw((3. staw.))

detail((Pawoła starozć a modlenje za Thesalonzkich.))

%----------------------------------- 

1. Teho dla njemóžachmy my so dlěje zdźeržeć; a je so nam lubiło, zo bychmy we Athenje sami byli woztajeni; 

2. A smy Timothea pósłali, našeho bratra a słužomnika Božeho a našeho pomoznika na evangeliju Chrystusowym, zo by was posylnił a was napominał we wašej wěrje; 

3. So by so žadyn njedał přewobroćić přez te přećiwnosće; přetož wy wěsće, zo my k temu smy poztajeni. ref((Eph. 3, 13.)) 

4. A jako my pola was běchmy, dźachmy my wam prjedy, zo budźemy přećiwnosće měć; jako so tež je stało, a wy wo tym wěsće. ref((Jap. zk. 17, 1 x.)) 

5. Teho dla ja tež so dlěje njemóžach zdźeržeć, a sym k wam pósłał, zo bych zhonił wašu wěru, zo by was snadź njezpytował tón zpytowaŕ a naše dźěło podarmo njebyło. ref((Phil. 2, 16.)) 

6. Dokelž pak njedawno Timothej wot was k nam je přišoł a nam powědał wašu wěru a lubosć, a zo wy přeco we wšitkim dobrym na nas zpominaće a žadaće, zo byšće nas widźili, jako my tež was; 

7. Dha smy my teho dla, lubi bratřa, trošt dóstali nad wami we wšej našej tyšnosći a nuzy přez wašu wěru; 

8. Přetož nětk smy my žiwi, dokelž wy stejiće w tym Knjezu. 

9. Přetož kajki dźak móžemy my Bohu zaso dać waše dla za wšitku wjesełosć, kotruž my mamy nad wami před Bohom? 

10. My prosymy w nocy a wodnjo jara wulcy, zo bychmy waše wobličo widźeć móhli a dopjelnili, štož dosć njeje na wašej wěrje. ref((Rom. 1, 10. St. 15, 23.)) 

11. Sam pak Bóh a naš Wótc a naš Knjez Jezus Chrystus wobradź nam dobry puć k wam; 

12. Was pak pšizporjej tón Knjez a čiń was přez měru połnych w lubosći bjez sobu a přećiwo kóždemu, jako tež my přećiwo wam smy; 

13. So bychu waše wutroby posylnjene a bjez winy byłe w swjatosći před Bohom a našim Wótcom, na tón přichod našeho Knjeza Jezom Chrysta, ze wšitkimi jeho swjatymi. ref((2 Thes. 2, 17. Phil. 1, 10.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001606.tif.large.jpg 
%----------------------------------------------------------- 

%----------------------------------- 

staw((4. staw.))

detail((Napominanje k swjatemu chodźenju, trošt přećiwo zrudnozći z horjestaća morwych.))

%----------------------------------- 

1. Dale pak, lubi bratřa, prosymy a napominamy was w tym Knjezu Jezusu, dokelž wy wot nas dóstali sće, kak wy chodźić a so Bohu lubić dyrbiće, zo byšće dale a bóle połniši byli; ref((2 Thes. 3, 12. Eph. 4, 1.)) 

2. Přetož wy wěsće, kajke přikaznje my wam dali smy přez teho Knjeza Jezusa. 

3. Přetož to je Boža wola: waše woswjećenje, zo byšće so wostajili kurwarstwa, ref((Rom. 12, 2.)) 

4. A kóždy bjez wami wědźał swoje sudobje zachować w swjećenju a česći, ref((1 Kor. 6, 13. 15.)) 

5. Nic w hrěšnym požadanju, jako póhanjo, kotřiž Boha njeznaja; 

6. A zo by nichtó swojeho bratra w žanej wěcy njepšekrótšił a njezjebał; přetož tón Knjez je sudnik, kiž to wšitko wjeći, jako my wam tež prjedy prajili a wobswědčili smy. ref((1 Kor: 6, 8.)) 

7. Přetož Bóh nas njeje powołał k nječiztozći, ale k swjećenju. ref((2 Tim. 1, 9.)) 

8. Štóž teho dla zaspi, tón njezazpi čłowjeka, ale Boha, kiž tež swojeho Ducha do nas dał je. 

%----------------------------------- 

detail((Tekst na 17. njedźelu po swj. Trojicy. IV.))

%----------------------------------- 

9. [Wot teje bratrowzkeje lubosće pak wy njepotrjebaće, zo bych wam pisał; přetož wy sami sće wot Boha nawučeni, zo byšće so bjez sobu lubowali; ref((3 Mójz. 19, 18. Jan. 13, 34.)) 

10. A to činiće wy tež na wšitkich bratrach, kiž w cyłej Mazedonzkej su. Napominamy pak waks, lubi bratřa, zo byšće dale a bóle połniši byli. 

11. Hladajće teje česće, zo byšće z pokojom byli a to swoje činili a ze swojimaj rukomaj dźěłali, jako my wam smjy pšikazali, ref((2 Thes. 3, 8. 12. 1 Thes. 2, 9.)) 

12. So byšće česnje wokoło šli z tymi, kiž wonkach su, a na ničim nuzu njeměli.] ref((Rom. 13, 13.)) 

13. Ja pak wam, lubi bratřa, nochcu zamjelčeć wot tych, kiž wusnyli su, zo njebyšće žarowali jako ći druzy, kotřiž žaneje nadźije nimaju. ref((1Kor. 10,1. Sir 22, 1.)) 

14. Přetož hdyž my wěrimy, zo Jezus wumrěł a stanył je, dha budźe tež Bóh tych, kiž wusnyli su přez Jezusa, z nim přiwjesć. ref((Rom. 14, 9. 1 Kor. 15, 13. 18.)) 

15. Přetož to my wam prajimy jako słowo teho Knjeza, zo my, kiž žiwi woztanjemy hač na Knjezowy přichod, njebudźemy tola prjedy tych přińć, kotřiž wusnyli su; ref((1 Kor. 15, 23. 51.)) 

16. Přetož wón sam, tón Knjez, budźe z wołanjom a z hłosom teho wyšeho jandźela a z trubjelu Božej z njebjes dele přińć, a ći morwi w Chrystusu budźa najprjedy stanuć; ref((Mat. 24, 31.)) 

17. Potom my, kiž žiwi woztanjemy, budźemy z nimi hromadźe torhnjeni w mróčelach temu Knjezej napřećiwo do lófta a budźemy tak wěčnje při tym Knjezu. ref((Zjew. 11, 12.)) 

18. Dha tróštujće so bjez sobu z tymi słowami. ref((2 Kor. 13, 11.)) 

%----------------------------------- 

staw((5. staw.))

detail((Wo sudnym dnju a pšihotowanju k njemu.))

detail((Tekst na 2. njedźelu adwenta. IV.))

%----------------------------------- 

1. [Wot tych časow pak a štundow, lubi bratřa, njeje trjeba wam pisać; ref((Mat. 24, 3. 36.)) 

2. Přetož wy sami derje dosć wěsće, zo teho Knjeza dźeń tak pšińeć budźe jako paduch w nocy. ref((Luk. 12, 39. 2 Pětr. 3, 10. Zjew. 3, 3. St. 16, 15.)) 

3. Přetož hdyž rjeknyć budźa: Měr je a pokoj, tehdy budźe jich nahle skaženje nadpanuć, runje jako bolozć ćežku žónsku, a njebudźa ćeknyć. ref((Jer. 6, 14. St. 8, 11.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001607.tif.large.jpg 
%----------------------------------------------------------- 

4. Wy pak, lubi bratřa, njejsće w ćmje, zo by was tón dźeń jako paduch nadpanuł. ref((Eph. 5, 8.)) 

5. Wy sće wšitcy dźěći teho swětła a dźěći teho dnja; my njejsmy wot nocy ani wot ćmy. ref((Luk. 16, 8. Rom. 13, 12.)) 

6. Dha njezpijmy teho dla, jako ći druzy; ale wachujmy a budźmy ztrózbi. 

7. Přetož kotřiž zpja, ći zpja w nocy, a kotřiž pjeni su, ći su w nocy pjeni; ref((Rom. 13, 12. 13.)) 

8. My pak, kiž my teho dnja smy, budźmy ztrózbi, nawoblekani z kabatom teje wěry a lubosće a z kłobukom teje nadźije k zbóžnozći. ref((Rom. 13, 12. Jez. 59, 12. Eph. 6, 14-11.)) 

9. Přetož Bóh nas njeje k hněwu postajił, ale k wobsynjenju teje zbóžnozće přez našeho Knjeza Jezom Chrysta, ref((Rom. 9, 23.)) 

10. Kiž za nas wumrěł je, zo bychmy my, njech wachujemy abo zpimy, tež z nim žiwi byli. ref((Rom. 14, 8. 9.)) 

11. Teho dla napominajće so bjez sobu a twaŕće jedyn druheho, jako wy tež činiće.] ref((Hebr. 10, 24. 25.)) 

12. Prosymy pak was, lubi bratřa, zo byšće póznali tych, kiž so na was prózuja a wam prjódkzteja w tym Knjezu a was napominaju. ref((1 Kor. 18, 18.)) 

13. Cžezćće a lubujće jich najbóle jich dźěła dla, a dźeržće měr z nimi. 

14. Napominamy pak was, lubi bratřa: wučće tych njerodnych, tróštujće tych bojaznych, znošće tych słabych, budźće zćeŕpni přećiwo kóždemu. ref((2 Thes. 3, 15.)) 

15. Hladajće, zo by nichtó nikomu złósće za złósć nječinił; ale kóždy čas za dobrym hońće, sami bjez sobu a tež přećiwo kóždemu. ref((Přisł. 20, 22. Rom. 12, 17. 1 Pětr. 3, 9.)) 

16. Budźće kóždy čas wjesołi, ref((Luk. 10, 20.)) 

17. Bjez přestaća so modlće, ref((Luk. 18, 1. Rom. 12, 12. Kol. 4, 2.)) 

18. Sa wšo budźće dźakomni; přetož to je Boža wola w Chrystusu Jezusu na was. ref((Eph. 5, 20.)) 

19. Teho ducha njezdušće, ref((1 Kor. 14, 30.)) 

20. To prědowanje Božeho pisma njezazpiće; 

21. Spytajće wšitko a to dobre zdźeržće; ref((Rom. 2, 18.)) 

22. Wšitkeho, štož złemu je podobne, so wostajće. 

23. Ssam pak Bóh teho měra rosswjeć was čizće, a wšitkón waš duch a duša a ćěło njech budźa bjez poroka zdźeržane hač na přichod našeho Knjeza Jezom Chrysta. ref((Rom. 15, 33.)) 

24. Swěrny je wón, kiž was powoła, kiž tež to činić budźe. ref((1 Kor. 1, 9. St. 10, 13. 2 Tim. 2, 13. 1 Jan. 1,9.)) 

25. Lubi bratřa, prošće za nas. 

26. Poztrorbće wšitkich bratrow ze swjatym wokošowanjom. ref((Rom. 16, 16. 1 Kor. 16, 20.)) 

27. Ja was zaroću při tym Knjezu, zo byšće tón list podali lazować wšitkim swjatym bratram. ref((Kol. 4, 16.)) 

28. Ta hnada našeho Knjeza Jezom Chrysta budź z wami. Hamjeń. ref((Phil. 4, 23.)) 

vertspace(()) Tón prěnńši list na Thesalonzkich je pisany z Athena. 
 
