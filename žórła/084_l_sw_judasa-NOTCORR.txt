 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001658.tif.large.jpg 
%----------------------------------------------------------- 

%----------------------------------- 

kapitl((List swjateho japoštoła Judaša.))

detail((Napominanje k wobstajnosći w čistej wučbje a čistym žiwjenju přećiwo zawjednikam.)) 

%-----------------------------------

1. Judaš, wotročk Jezom Chrysta, ale bratr Jakubowy, tym powołanym, kiž su woswjećeni w Bohu tym Wótcu a zachowani w Jezusu Chrystusu: ref((Mat. 13, 55.)) 

2. Bóh daj wam wjele smilnosće a měra a lubosće! ref((2 Pětr. 1, 2.))

3. Wy lubi, dokelž ja ze wšej swěrnosću so prócowach, zo bych wam pisał wot našeje wšitkich zbóžnosće, dźeržach ja to za nuzne, was z pismom napominać, zo byšće so wo tu wěru bědźili, kotraž junu tym swjatym je podata. ref((Phil. 1, 27. 1 Tim. 1, 18.))

4. Přetož někotři čłowjekojo su so pódla nutř sunuli, kotřiž dawno prjedy zapisani su k temu sudźenju, zo su bjesbóžni a pšewobroća tu hnadu našeho Boha na samopašnozć a zapru teho, kiž sam Bóh a Knjez je, Jezom Chrysta. 





 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001659.tif.large.jpg 
%----------------------------------------------------------- 

5. Ja chcu wam pak spomnić, kiž wy hižom to derje wěsće, zo tón Knjez, jako wón temu ludu z Egyptowskeje zemje zpomože, je potom tych, kiž njewěrjachu, skóncował; ref((4 Mójz. 14, 35.)) 

6. Tež tych jandźelow, kotřiž swoje fěršćinztwo njezkhowachu, ale wopušćichu swoje wobydlenje, je wón hač k sudu teho wulkeho dnja z wěčnymi zwjazkami w ćmje zkhował; ref((2 Pětr. 2, 4.)) 

7. Jako tež Sodom a Gomorra a jeju wokolne města, kotrež z runym wašnjom, jako wonej, so su wukurwiłe a su za cuzym ćěłom šłe, su k znamjenju postajene a ćerpja teho wěčneho wohenja čwilu. ref((1 Mójz. 19, 24. 25.))
 
8. Teje runosće su tež ći sonarjo, kotřiž ćěło womazaju, wyšnosće pak zaspja a krasnosće hanja. 

9. Ale Michał, tón wyši jandźel, jako wón z čertom prawowaše a so wuryčowaše wo Mójzasowe ćěło, njezwaži so sud hanjenja na njeho njesć, ale dźeše: Njech će tón Knjez wuswari. ref((Dan. 12, 1. Zach. 3, 2.)) 

10. Ći pak hanja, štož njerozumja; štož pak z pširodźenja póznaju, w tym so zkaža, runje jako njerozomne skoćata. ref((2 Pětr. 2, 12.))
 
11. Běda jim! přetož woni na Kainowy puć wuztupja a pušća so za Balaamowym błudom, myta dla, a wozmu kónc w Korahzkej přećiwnosći. ref((1 Mójz. 4, 8. Zjew. 2, 14. 4 Mójz. 25, 1 c. St. 22, 5. St. 16, 1—35.))

12. Tajcy škerjednizy ćěrja žraztwo bjez bojosće wot wašich dobrych darow a pasu so samych; woni su mróčele bjez wody, wot wětra wokoło honjene; zwjadne njepłódne drjewa, dwójcy zemrjete a wukorjenjene; ref((2 Pětr. 2, 17.)) 

13. Dźiwje mórske žołmy, kiž samu swoju hanibu wumjetaju; błudne hwězdy, kotrymž ćěmna ćma je zakhowana do wěčnosće. ref((Jez. 57, 20.))

14. Wot nich pak je tež wěšćił sedmy wot Hadama, Enoch, a rjeknył: Hlaj, tón Knjez dźe ze swojimi wjele tawzynt swjatymi, ref((1 Mójz. 5, 21.))
 
15. So by sud dźeržał na wšitkich a zo by štrafował bjez nimi wšitkich bjezbóžnych, wšitkich jich bjezbóžnych skutkow dla, kotrež woni bjezbóžne su činili, a wšitkeho twjerdeho dla, štož ći bjesbóžni hrěšnicy přećiwo njemu su rěčeli. ref((Mat. 25, 31. Mat. 12, 36.))
 
16. Ći mórča a skorža přeco, chodźa po swojich lóštach; a jich huba rěči nadute słowa, a dźiwaju so paršonam wužitka dla.

17. Wy pak, moji najlubši, dopomńće so tych słowow , kotrež su prjedy prajene wot tych japoštołow našeho Knjeza Jezom Chrysta;
 
18. Jako wam prajachu, zo w poslenim času budźa wusměwzy, kotřiž po swojich bjezbóžnych žadosćach chodźić budźa. ref((1 Tim. 4, 1. 2 Tim. 3, 1. 2 Pětr. 3, 3. Mat. 24, 5.))

19. Woni su ći, kiž sami so wotdźěla, su ćělni a žaneho ducha nimaju. 

20. Wy pak, moji najlubši, natwarće so na wašu najswjećišu wěru přez teho swjateho Ducha a modlće so k Bohu, 



21. A zakhowajće so samych w Božej lubosći, čakawši na tu smilnosć našeho Knjeza Jezom Chrysta, k wěčnemu žiwjenju! 

22. A rossudźće ludźi tak, zo byšće so na někotrych smilili, 





 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001660.tif.large.jpg 
%----------------------------------------------------------- 

23. Někotrych pak z bojosću zbóžnych sčinili, a wutorhńće jich z wohenja; a hidźće tu womazanu ćělnu suknju. ref((Amos 4, 11. Zach. 3, 2. Rom. 11, 14. Jez. 64, 6.))

24. Temu pak, kiž was móže zachować před padom a čistych stajić před to wobličo swojeje krasnosće z wjesołosću, 

25. Temu samemu mudremu Bohu, našemu Zbóžnikej, budź česć a krasnosć, móc a knjejstwo nětk a do wšeje wěčnosće. Hamjeń. ref((Rom. 16, 27. 1 Tim. 1, 17.)) 


