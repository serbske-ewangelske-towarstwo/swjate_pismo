 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001638.tif.large.jpg 
%----------------------------------------------------------- 

%----------------------------------- 

kapitl((Třeći list swjateho Jana.))

detail((Chwalba počinka, hdyž štó rad hozpoduje.))

%----------------------------------- 

1. Tón starši Gajej, temu lubemu, kotrehož ja prawje lubo mam. 

2. Mój luby, ja popřeju tebi, zo by so ći na wšitkim derje šło a zo by strowy był; runje jako so twojej duši derje dźe. 

3. Ja sym so pak jara zawjeselił, jako ći bratřa přińdźechu a swědčichu wot twojeje prawdy, kak ty po prawdźe chodźiš. ref((2 Jan. št. 4.)) 

4. Ja nimam žaneje wjetšeje wjesołosće, chiba tu, hdyž słyšu, zo moje dźěći po prawdźe chodźa. 

5. Mój luby, ty swěru činiš, štož ty činiš na bratrach a hosćach, 

6. Kotřiž wot twojeje lubosće su swědčili před cyrkwinej gmejnu; a ty budźeš derje činić, hdyž jich tak přewodźiš, kaž so hodźi před Bohom. ref((Tit. 3, 13.))

7. Přetož jeho mjena dla su woni wušli a njejsu wot tych pohanow ničo brali. ref((Mat. 10, 8.))

8. My smy teho dla winowaći, jich horje wzać, zo bychmy pomocnicy teje prawdy byli. 

9. Ja sym tej wosadźe pisał; ale Diotrephes, kiž chce bjez nimi najwyšši być, nas horje njebjerje. 

10. Teho dla, jeli zo přińdu, chcu ja jemu spomnić na jeho skutki, kotrež wón čini a wrězka na nas ze złóstnymi słowami. Tež njeda wón sebi na tym dosć być, zo wón sam tych bratrow horje njebjerje, ale wobara tež tym, kotřiž to same chcedźa činić, a wustorka jich z wosady won. ref((Mat. 23, 13.))
 
11. Mój luby, nječiń ty po nim to złe, ale čiń dobre. Štóž dobre čini, tón je wot Boha; štóž złe čini, tón Boha njeje widźił. ref((kz. 37, 27. 1 Jan. 3, 6. 9.))

12. Demetrius ma swědčenje wot kóždeho a wot teje wěrnosće sameje; a my tež swědčimy, a wy wěsće, zo naše swědčenje wěrne je. ref((Jan. 19, 35. St. 21, 24.))
 
13. Ja bych wjele pisać měł; ale ja nochcu z tintu a z pjerom tebi pisać. 

14. Nadźiju so pak, zo chcu će skoro widźeć; dha chcemy my tehdy ze ertom ke ertej hromadźe rěčeć. 

15. Měr budź z tobu! Ći přećeljo dadźa ći wjele dobreho powjedźić. Rjekń wjele dobreho tym přećelam z mjenom. ref((1 Pět. 5, 14.))


