 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001608.tif.large.jpg 
%----------------------------------------------------------- 

%----------------------------------- 

kapitl((Druhi list swj. japoštoła Pawoła na Thesalonskich.))

staw((Prěni staw.))

detail((Napominanje k wobstajnosći w pšezćěhanjach.))

%----------------------------------- 
 
1. Pawoł a Silvan a Timothej tej Thesalonskej wosadźe w Bosy, našim Wótcu, a Knjezu Jezusu Chrystusu: 

2. Hnada budź z wami a měr wot Boha, našeho Wótca, a teho Knjeza Jezom Chrysta! ref((kKor. 1, 3. Kol. 1, 2.))
 
3. My smy winowaći, kóždy čas so Bohu za was dźakować, lubi bratřa, jako zdobne je; přetož waša wěra rosće jara, a ta lubosć jeneho kóždeho k druhemu pšibywa bjez wami wšitkimi; ref((St. 2, 13. 1 Thes. 1, 9.))

4. Tak zo so my sami z wami chwalimy w Božich gmejnach wašeje wobstajnosće a wěry we wšěch wašich pšezćěhanjach a ztyzknozćach, kotrež wy znjeseće; ref((2 Kor. 7, 14.))

5. S tym so wopokazuje, zo Bóh prawje sudźić budźe, a zo wy dostojni budźeće k Božemu kralestwu, kotrehož dla wy tež ćerpiće; 

6. Dokelž před Bohom prawe je, zo by ze žałozću so płaćiło tym, kiž wam žałosć nakładuja; ref((Jer. 51, 24. Zach. 2, 8.))

7. Wam pak, kiž wy žałosć ćerpiće, so wotpočowanje z nami dostało, hdyž so tón Knjez Jezus z njebjes zjewić budźe z jandźelemi swojeje mocy, ref((1 Thes. 4, 16. 1 Pětr. 4, 13. Mat. 25, 31.))

8. So by so z wohenjowym płomjenjom wjećił na tych, kiž Boha njeznaja a kiž njeposłušni su temu ewangeliju našeho Knjeza Jezom Chrysta, 

9. Kotřiž budźa čwilu ćerpić, to wěčne skaženje wot wobliča teho Knjeza a jeho krasneje mocy, ref((Jez. 2, 10. i9.)) 

10. Hdyž wón přińć budźe, zo by so krasnje zjewił na swojich swjatych a dźiwnje so wopokazał na wšitkich wěrjacych; přetož našemu swědčenju na was wot teho sameho dnja sće wy wěrili. ref((Kol. 3, 4.))
 
11. A teho dla my so tež stajnje za was modlimy, zo by naš Bóh was teho powołanja dostojnych sčinił a dopjelnił wšitko dobre spodobanje wašeje dobroćiwosće a skutk teje wěry a mocy; 

12. So by nad wami pšekrasnjene było to mjeno našeho Knjeza Jezom Chrysta a wy na nim, po tej hnadźe našeho Boha a teho Knjeza Jezom Chrysta. 

%----------------------------------- 

staw((2. Staw.))

detail((Wěšćenje wo wotpanjenju a zjewjenju antikhryzta před poslenim pšichodom Knjeza.))


%----------------------------------- 


1. Prosymy was pak, lubi bratřa, teho přichoda dla našeho Knjeza Jezom Chrysta a našeho zhromadźenja dla k njemu, ref((1 Thes. 4, 16. 17.))

2. So byšće so hnydom hnuć njedali wot wašeje mysle ani so nastróžeć ani přez ducha ani přez słowo ani přez list, jako by wot nas pósłany był, zo tón dźeń Chrystusowy by blisko był. 

3. Njedajće so na žane wašnje nikomu zawjesć; přetož wón njepřińdźe, chiba zo prjedy to wotztupjenje so stanje a zjewjeny budźe tón čłowjek tych hrěchow a to dźěćo teho skaženja, ref((Mat. 24, 4. Eph. 5, 6. 1 Tim. 4, 1. 2 Tim. 3, 1 . 1 Jan. 2, 18:))

4. Kiž je přećiwnik a so pozběha wyše wšitkeho, komuž Bóh a Boža słužba rěkaju, tak zo wón so sydnył je do Božeho templa jako bóh a so za boha wudawa. ref((Dan. 11, 36.))

5. Njezpomniće wy na to, zo ja wam, jako hišće pola was běch, to same prajach? ref((Jan. 16, 4. Jap. zk. 17, 1.))
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001609.tif.large.jpg 
%----------------------------------------------------------- 

6. A što nětk teho sameho horje dźerži, wěsće wy, zo by wón zjewjeny był w swojim času. 

7. Přetož ta njeprawosć so nětk hižom hiba potajnje, hač by jeno tón, kiž ju nětk horje dźerži, preč sčinjeny był. 

8. A tehdy budźe tón złóstnik zjewjeny, kotrehož tón Knjez budźe skóncować z Duchom swojeho erta a budźe jeho zahubić přez zjewjenje swojeho přichoda, ref((Jez. 11, 4. Zjew. 19, 15. 20.))

9. Teho, kotrehož přichod so stanje přez zatanzke dokonjenje ze wšelkej zełhaŕnej mozu a ze znamjenjemi a z dźiwami, ref((Mat. 24, 24. Zjew. 13, 13.))

10. Tež ze wšelkim zawjedźenjom k njeprawosći, bjez tymi, kiž budźa zhubjeni, za to, zo tu lubosć k wěrnosći horje wzali njejsu, zo bychu zbóžni byli. ref((2 Kor. 2, 15.))

11. Teho dla budźe jim Bóh mócne błudy pósłać, zo bychu woni tej łži wěrili; ref((Rom. 1, 24. 1 Tim. 4, 1.))

12. Tak zo bychu wšitcy sudźeni byli, kotřiž tej prawdźe wěrili njejsu, ale su na njeprawosći spodobanje měli. 

13. My pak smy winowaći, kóždy čas so Bohu za was dźakować, lubi bratřa, wot teho Knjeza lubowani, zo Bóh was wot spočatka wuzwolił je k zbóžnosći přez woswjećenje teho ducha a přez wěru teje prawdy, ref((St. 1, 3. 4. Eph. 1, 4.))

14. Na kotrež wón was powołał je přez naše ewangelion k wobsynjenju teje krasnosće našeho Knjeza Jezom Chrysta. 

15. Stejće teho dla, lubi bratřa, a dźeržće při tych wustawkach, kotrež sće nawučeni, njech je přez naše słowo abo přez naš list. ref((St. 3, 6.))

%----------------------------------- 

detail((Tekst na 27. njedźelu po swj. Trojicy. IV.))

%----------------------------------- 

16. Ssam pak naš Knjez Jezus Chrystus a naš Bóh a Wótc, kiž nas lubował a nam dał je wěčny trošt a dobru nadźiju w hnadźe, ref((Jan. 3, 16.))

17. Troštuj waše wutroby a posylń was we wšej wučbje a w dobrym skutku.) ref((1 Thes. 3, 13.))

%----------------------------------- 

staw((3. staw.))

detail((Wo přiběranje ewangelija dyrbimy prosyć, prózdneho chodźenja a khrobłozće so zdalować.)) 

%----------------------------------- 

1. Dale, lubi bratřa, modlće so za nas, zo by teho Knjeza słowo běžało a khwalene było, runje jako pola was, ref((Eph. 6, 19. Kol. 4, 3. Mat. 9, 38.))

2. A zo my bychmy wumoženi byli wot dźiwnych a złych ludźi. Přetož wěra wšitkich njeje. 

3. Ale swěrny je tón Knjez, kiž was posylnić a zachować budźe před złym. ref((1 Kor. 1, 9. St. 10, 13. 1 Pětr. 5, 10.))

4. My pak so wot teho Knjeza nadźijemy waše dla, zo, štož my wam rozkazujemy, wy činiće a činić budźeće. 

5. Tón Knjez pak přihotuj waše wutroby k Božej lubosći a k zćeŕpliwemu dočakanju Chrystusowemu. 

6. My rozkazujemy pak wam, lubi bratřa, w mjenje našeho Knjeza Jezom Chrysta, zo byšće wy so zminuli kóždeho bratra, kiž so njekmanje zadźerži a nic po tej datej wučbje, kotruž wón wot nas je dóstał. ref((Mat. 18, 17. Rom. 16, 17. 1 Kor. 5, 11. 2 Jan. št. 10.))

7. Přetož wy sami wěsće, kak wy po nas činić maće; přetož my so njejsmy pola was njekmanje zadźerželi; ref((1 Kor. 4,16. 1 Thes. 1, 6.))

8. Njejsmy tež darmo pola někoho chlěb jědli, ale z prócu a w poće w nocy a wodnjo smy my dźěłali, zo bychmy nikomu wot was wobćežni njebyli; ref((1 Kor. 4, 12 x.))

9. Nic teho dla, jako bychmy teje mocy njeměli, ale zo bychmy so sami wam za znamjo podali, zo byšće po nas činili. ref((Mat. 10, 10. 1 Kor. 4, 16.))
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001610.tif.large.jpg 
%----------------------------------------------------------- 
 
10. A tež, jako pola was běchmy, přikazachmy to wam: jeli zo štó nochce dźěłać, dha tež njech njejě. ref((1 Mójz. 3, 19.)) 

11. Přetož my słyšimy, zo někotři bjez wami so njerodnje zadźerža a njedźěłaju ničo, ale hladaju njepotrjebanych wěcow. 

12. Tajkim my pak přikazamy a napominamy jich přez našeho Knjeza Jezom Chrysta, zo bychu woni z měrom dźěłali a sami swój chlěb jědli. ref((1 Thes. 4, 11.))

13. Wam pak, lubi bratřa, so njewostudź dobrotu činić. ref((Gal. s, o.))

14. Jeli zo pak štó našemu słowu je njeposłušny, teho nam wupowěsće přez list a njeměšejće so z nim, zo by so hańbował. ref((Scht. 6. Mat. 18, 17. Rom. 16, 17. 1 Kor. 5, 11. 2 Jan. št. 10.))

15. Jeho pak tola za njepřećela njemějće, ale napominajće jeho jako bratra. ref((Mat. 18, 15.))

16. Ssam pak tón Knjez teho měra daj wam měr stajnje a na wšo wašnje! Tón Knjez budź z wami wšitkimi! ref((Rom. 15, 33. St. 16, 20.))

17. Postrowjenje z mojej Pawołowej ruku; to je znamjo we wšitkich mojich listach, tak ja pišu. 

18. Ta hnada našeho Knjeza Jezom Chrysta budź z wami wšitkimi! Hamjeń. ref((1 Thes. 5, 28.))

vertspace(()) Tón druhi list na Thesalonskich napisany z Athena. 

