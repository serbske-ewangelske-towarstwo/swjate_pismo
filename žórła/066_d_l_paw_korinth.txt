 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001567.tif.large.jpg 
%----------------------------------------------------------- 

%----------------------------------- 

kapitl((Druhi list swjateho Pawoła na Korintiskich.))

staw((Prěni staw.))

detail((Pawołowa sćerpliwosć w pšezćěhanju.))

%----------------------------------- 
 
1. Pawoł, japoštoł Jezom Chrysta přez Božu wolu, a Timothej, tón bratr, tej gmejnje Božej, kotraž je w Korinće, tež wšitkim swjatym, kotřiž su w cyłej Achajzkej: 

2. Hnada budź z wami a měr wot Boha, našeho Wótca, a teho Knjeza Jezom Chrysta. ref((Rom. 1, 7: 1 Kor. 1, 3.))

3. Chwaleny budź Bóh a Wótc našeho Knjeza Jezom Chrysta, tón Wótc teje smilnosće a Bóh wšitkeho trošta, ref((1 Pětr. 1, 3. Rom. 15, 5.))

4. Kiž nas troštuje we wšitkej našej tyšnosći, zo tež my bychmy tróštować móhli tych, kotřiž su we wšelkej tyšnosći, z tym tróštom, z kotrymž my sami troštowani budźemy wot Boha; 

5. Přetož runje jako my teho ćerpjenja Chrystusoweho wjele mamy, tak budźemy my tež bohaće troštowani přez Chrystusa. ref((Ps. 34, 20.)) 

6. Njech mamy pak tyšnosć abo trošt, dha so to wam k lěpšemu stanje. Jeli tyšnosć, dha so wam stanje k tróštej a k zbožu, kotrež zbože so wopokaže pola was, hdyž wy ze sćerpliwosću znosyće to same ćerpjenje, štož tež my ćeŕpimy. Jeli pak trošt, dha so wam tež stanje k tróštej a k zbožu. 

7. A naša nadźija steji twjerdźe wo was; dokelž my wěmuy, zo, runje jako wy teho ćerpjenja towaŕšojo sće, tak wy tež teho trošta sobu dostojni budźeće. ref((2 Thes. 1, 4. 7.))

8. Přetož my nochzemy, lubi bratřa, zo byšće njewjedźili wo našej tyšnosći, kotraž so nam we Aziskej je stała, hdźež my jara wulcy wobćeženi běchmy wyše mocy, tak zo my tež njewjedźichmy, hač žiwi wostać budźemy; ref((Jap. st. 19, 23.))

9. Ale my tež sami při sebi myslachmy, zo nam smjerć je wotsudźena. To so pak teho dla sta, zo bychmy so sami na so njezpušćeli, ale na Boha, kiž morwych zbudźi,
 
10. Kiž tež nas wot tajkeje smjerće je wumóhł a hišće wšědnje wumóže; a mamy k njemu nadźiju, zo nas tež dale wjazy wumóž budźe, ref((2 Tim. 4, 18.)) 

11. Tež přez tu pomoz wašeje próztwy za nas, tak zo za tón dar, kotryž přez tu próstwu wjele paršonow nam je daty, tež přez wjele paršonow by so dźak stał za nas. ref((Rom. 15, 30.)) 

12. Přetož naša chwalba je ta, zo mamy swědčenje našeho swědomnja, zo my w swěrnosći a čistosći Božej, nic w ćělnej mudrosći, ale w tej Božej hnadźe na swěće smy chodźili, najwjacy pak bjez wami. ref((Hebr. 13, 18. Mat. 10, 16.)) 

13. Přetož my wam druhe ničo njepišemy, chiba štož wy lazujeće abo tež póznajeće. Ja so pak nadźiju, wy budźeće nas tež hač. do kónca tajkich póznać.
 
14. Jako tež nas na někotrym sće póznali, zo smy waša chwalba, runje jako tež wy naša chwalba sće na dźeń teho Knjeza Jezusa. ref((St. 5, 12.)) 

15. A z tajkej nadźiju myslach ja najprjedy k wam přińć, zo byšće wy tu druhu dobroćiwosć dóstali, 

16. A zo bych přez was do Mazedonskeje zašoł a zaso z Mazedonskeje k wam přišoł, a wot was pšewodźeny był do židowskeje (zemje). ref((Jap. st. 19, 21. 1 Kor. 16, 5.))

17. Sym dha teho dla njepěknje činił, jako sebi tak pomyslach? Abo su moje mysle ćělne, hdyž na to myslu, zo by pola mje haj haj, a ně ně było? 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001568.tif.large.jpg 
%----------------------------------------------------------- 
 

18. Ale Bóh je swěrny, dokelž naša ryč k wam njeje haj a ně była. 

19. Přetož tón Syn Boži, Jezus Chrystus, kiž bjez wami přez nas je prědowany, to je přez mje a přez Silvana a přez Timothea, tón njeběše haj a ně, ale běše haj w nim. 

20. Přetož wšitke Bože sluby, kaž wjele jich je, su za haj w nim a su za hamjeń w nim, k Božej chwalbje přez nas. 

21. Bóh pak je tón samy, kiž nas z wami wobtwjerdźi na Chrystusu a kiž nas je žałbował, ref((1 Kor. 1, 8. 1 Pětr. 5, 10.))

22. A je nas zazyglował a dał zawdawk teho Ducha do našich wutrobow. ref((Eph. 1, 14.))


%----------------------------------- 

staw((2. Staw.))

detail((Wo pšiwzaću pokutneho hrěšnika.))

%----------------------------------- 

23. Ja pak Boha k swědkej zawołam na moju dušu, zo sym was pšešonował na tym, zo zaso do Korintha njejsym přišoł. ref((Rom. 1, 9.)) 

24. Nic jako bychmy knježa byli na wašej wěrje, ale my smy pomoznizy wašeje wjesełozće; přetož wy we wěrje stejiće. ref((1 Pětr. 5, 3.)) 

St. 2. Scht. 1. Ja sym sebi pak to při sebi zamyslił, zo z nowa na zrudźbu njebych k wam přišoł. ref((St.12, 21:)) 

2. Přetož jeli zo ja was zrudźu, štó dha je, kiž by mje zwjeselił, chiba tón, kotryž wote mnje zrudźeny budźe? 

3. A to same sym wam pisał, zo přišedši k wam bych njetrjebał so rudźić wožtych, na kotrychž po prawym sožzmam zwjeselić, dokelž k wam wšitkim tu nadźiju mam, zo moju wjesełosć wšitcy za swoju wjesełosć maće. ref((St. 12, 21.)) 

4. Přetož ja pisach wam we wulkej žałosći a wutrobnej ztyzknozći z wjele sylzami, nic zo byšće zrudźeni byli, ale zo byšće wy tu lubosć póznali, kotruž ja wosebnje k wam mam. 

5. Jeli pak štó wam zrudźbu načinił, tón mje zrudźił njeje, chiba tak, zo bych was wšitkich njewobćežił. 

6. Dosć ma tajki na tym wuswarjenju, kotrež so wot jich wjele je stało; 

7. Wy pak jemu wjele skerje nětk wodajće a jeho tróštujće, zo by snadź tón samy wot wulkeje zrudźby póžrjety njebył. 

8. Teho dla napominam was, zo byšće tu lubosć na nim wopokazali; ref((1 Kor. 16, 14.))

9. Přetož teho dla tež ja wam pisach, zo bych póznał, hač wy prawje posłušni sće na wšitko. 

10. Komuž pak wy něšto wodaće, temu tež ja wodam. Přetož hdyž ja někomu što wodam, komuž ja wodam, činju to waše dla před Chrystusowym wobličom, 

11. So my njebychmy zludani byli wot satana. Přetož nam njewědomne njeje, što wón w mysli ma. 

12. Jako pak do Troady přińdźech, zo bych prědował to ewangelion Chrystusowe, a mi tež durje běchu wotewrjene w tym Knjezu, ref((Jap. st. 18, 8. St. 14, 27.)) 

13. Dha ja žaneho wotpočinka njemějach w mojim duchu, teho dla, zo Titusa, mojeho bratra, njenamakach; ale ja žohnowach so z nimi a woteńdźech do Mazedonskeje. 

14. A Bohu budź dźak, kiž nam stajnje dobyće dawa w Chrystusu a to wonjenje swojeho póznaća přez nas zjewi na wšěch městach. ref((1 Kor. 15, 57.)) 

15. Přetož my smy Chrystusowe dobre wonjenje Bohu, tak derje bjez tymi, kiž zbóžni budźa, jako tež bjez tymi, kotřiž zhubjeni budźa: ref((1 Kor. 1,18.)) 

16. Tym smjertne wonjenje k smjerći, tamnym pak wonjenje teho žiwjenja k žiwjenju. Ale štó je k temu doztojny?
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001569.tif.large.jpg 
%----------------------------------------------------------- 

17. Přetož my njejsmy, jako ći druzy, kotřiž na jebanje změšeju Bože słowo; ale z čistosće a jako wot Boha před Bohom w Chrystusu my rěčimy. 

%----------------------------------- 

staw((3. Staw.))

detail((Samolwjenje evangelzkeho prědaŕzkeho zaztojńztwa.))

%----------------------------------- 

1. Počinamy dha my so zaso sami chwalić? abo potrjebamy my, jako někotři, chwalnych listow k wam, abo tež chwalnych listow wot was? 

2. Naš list sće wy, do našich wutrobow napisany, kotryž zrozymjeny a lazowany budźe wot wšitkich čłowjekow; ref((1 Kor. 9, 2. 3.)) 

3. Přetož wot was je zjawne, zo Chrystusowy list sće, přez našu prědaŕzku słužbu zhotowany a wot nas napisany, nic z čornej tintu, ale z Duchom teho žiweho Boha, nic na kamjeńtnych taflach, ale na mjasnych taflach teje wutroby. ref((Jer. 31, 33.)) 

4. Tajke dowěrjenje mamy my pak přez Chrysta k Bohu. 

5. Nic zo bychmy dostojni byli sami wot sebje, něšto pomyslić, jako sami wot sebje; ale zo my dostojni smy, to je wot Boha; ref((St. 2, 16. Phil. 2, 13.)) 

6. Kiž tež nas k doztojnym słužomnikam sčinił je teho noweho wotkazanja, nic pismika, ale ducha. Přetož pismik mori, duch pak žiwych čini. 

7. Jeli zo pak ta słužba, kotraž přez te pismiki mori a do kamjenjow zaryta běše, krasnosć měješe, tak zo Israelske dźěći njemóžachu pohladać na Mójzasowe wobličo teje krasnosće dla jeho wobliča, kotraž wšak přesta; ref((2 Mójz. 34, 30.)) 

8. Kaha dha njedyrbjała wjele wjazy ta słužba, kotraž teho ducha dawa, krasnosć měć? 

9. Přetož hdyž ta słužba, kotraž satamanstwo prěduje, krasnosć ma, wjele wjazy ma ta słužba, kotraž prawdosć prěduje, pšeměrnu krasnosć. ref((Rom. 1, 17. St. 3, 21.)) 

10. Přetož tež tamny kruch, kiž překrasnjeny běše, njemóže za překrasnjeny płaćić dla teje pšewažneje krasnosće. 

11. Přetož hdyž to krasnosć měješe, štož přestanje, wjele wjazy změje to krasnosć, štož wostanje. 

12. Hdyž teho dla tajku nadźiju mamy, dha sebi wulku chrobłosć wozmjemy; ref((Scht. 4. Eph. 6, 19. 20.)) 

13. A nječinimy jako Mójzas, kiž zawješk na swoje wobličo kładźeše, zo te Israelske dźěći njesmědźachu hladać na kónc teho, štož přestanje; ref((2 Mójz. 34, 33. 35.)) 

14. Ale jich mysle su ztwjerdnjene; přetož hač do dźensnišeho dnja wostanje tón zawješk njewotkryty na ztarym zakonju, hdyž jón lazuja, kotryž zawješk pak w Chrystusu přestanje. ref((Jez. 6, 10.)) 

15. Ale hač do dźensnišeho dnja, praju ja, hdyž Mójzas budźe lazowany, wisy tón zawješk na jich wutrobje; 

16. Hdy by so pak ta (jich wutroba) wobroćiła k temu Knjezej, dha by zawješk prec zay był. ref((Rom. 11, 23.)) 

17. Ale tón nj je tón Duch. Hdźež pak teho Knjeza Duch je, tam je frejota. ref((Jan. 4, 24.)) 

18. My pak wšitcy z wotkrytym wobličom teho Knjeza krasnosć jako we jasnym špihelu widźimy, a budźemy tež pšekrasnjeni do teho sameho znamjenja z jedneje krasnosće do druheje, jako wot Ducha, teho Knjeza. ref((1 Kor. 13, 12. Rom. 8, 29.)) 

%----------------------------------- 

staw((4. staw.))

detail((Płódnozć ewangelija we wěrjacych, kotřiž pod kšižom wojuja.))

%----------------------------------- 

1. Teho dla, hdyž my tu słužbu mamy, kaž smy smilnosć dóstali, dha my njewosłabimy; ref((1 Kor. 7, 25.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001570.tif.large.jpg 
%----------------------------------------------------------- 

2. Ale smy so wotrjekli potajneje haniby a njekhodźimy wokoło z lesnosću, tež njeprawje njewučimy Bože słowo; ale ze zjewjenjom teje wěrnosće wopokažemy so sami derje přećiwo wšitkich čłowjekow swědomnju před Božim wobličom. ref((1 Thes. 2, 5.)) 

3. Jeli zo pak tež naše ewangelion je zakryte, dha je zakryte před tymi, kiž zhubjeni budźa; ref((1 Kor. 1, 18.)) 

4. W kotrychž tón Bóh teho swěta te mysle je zaslepił, to je w njewěrnych, zo by jim njeswěćiła ta jasna swěca teje evangelizkeje krasnosće Khryztusoweje, kiž je to znamjo Bože. ref((Kol. 1, 15. Hebr. 1, 3.)) 

5. Přetož my njeprědujemy so samych, ale Jezom Chrysta, zo wón je tón Knjez, my pak waši wotročcy Jezusa dla. ref((St. 1, 24.)) 

6. Přetož Bóh, kotryž přikaza, zo by so z ćěmnosće to swětło rosswěćiło, tón je so rosswěćił w našich wutrobach, zo bychmy dóstali rosswěćenje teho póznaća teje krasnosće Božeje we wobliču Jezom Chrysta. ref((1 Mójz. 1, 3.))

%----------------------------------- 

detail((Tekst na njedźelu Jubilate. IV.))

%----------------------------------- 

7. [My mamy pak tón šaz w hlinjanych sudobjach, zo by ta přez měru krasna móc była Boža, a nic wot nas. ref((St. 5, 1. 1 Kor. 2, 5.)) 

8. My mamy wšudźom žałosć, ale my so njerudźimy; nam so ztyšće, ale my njezazwyflujemy; 

9. My budźemy pšezćěhani, ale njebudźemy wopušćeni; my budźemy podtłóčeni, ale kónc njewozmjemy; 

10. A nosymy kóždy čas wokoło to mrěće teho Knjeza Jezusa na našim ćěle, zo by tež to žiwjenje teho Knjeza Jezusa na našim ćěle so zjewiło. 

11. Přetož my, kiž my žiwi smy, budźemy stajnje na smjerć wudawani Jezusa dla, zo by tež to žiwjenje Jezusowe na našim smjertnym ćěle zjewjene było.] ref((Ps. 44, 23. Mał. 5, 11.)) 

12. Dha teho dla ta smjerć swoju móc w nas wopokaže, ale we was to žiwjenje. ref((1 Kor. 4, 9.))

%----------------------------------- 

detail((Epistola na 4. njedźelu po swj. Trojicy.))

%----------------------------------- 

13. [Dokelž my pak teho sameho ducha teje wěry mamjy, tak jako pisane steji: Ja wěrju, teho dla rěču ja; dha my tež wěrimy, teho dla my tež rěčimy, ref((Ps. 116, 10.)) 

14. A wěmy, zo tón, kotryž je teho Knjeza Jezusa zbudźił, budźe tež nas přez Jezusa zbudźić a nas z wami před so podztajić. ref((Jap. st. 3, 15 x.)) 

15. Přetož wšitko so waše dla stanje, tak zo by ta přez měru wulka hnada přez jich wjele dźakowanje Boha bohaće čezćiła. ref((Rom. 5, 15.)) 

16. Teho dla my njewosłabnjemy, ale hač runje naš zwonkomny čłowjek so skazy, dha wšak tón znutskomny so wote dnja do dnja wobnowi. 

17. Přetož naša žałosć, kotraž je krótka a lóžka, dokonja wěčnu a přez měru jara wulku a wažnu krasnosć, ref((Rom. 8, 18.)) 

18. Nam, kiž my njehladamy na to wědomne, ale na to njewidźomne. Přetož štož wědomne je, to je časne, a štož njewidźomne je, to je wěčne. 

%----------------------------------- 

staw((5. staw.))

detail((Trošt wěrjacych přećiwo wšelakej tyšnosći; móc ewangelija.))

detail((Epistola na 25. njedźelu po swj. Trojicy.))

%----------------------------------- 

1, [My wěmy pak, jeli naša zeniizka chěža teje hěty rosłamana budźe, zo wot Boha nowe twarjenje mamy, dom, kiž z rukomaj njeje sčinjeny a wěčny je, w njebjesach. ref((2 Pětr. 1, 13. 14. Jan. 14,12.)) 

2. A teho dla chce so nam tež po tym našim wobydlenju, kotrež z njebjes je, a požadamy wutrobnje, zo bychmy z tym samym pšiwoblečeni byli; ref((Rom. 8, 23.))
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001571.tif.large.jpg 
%----------------------------------------------------------- 

3. Tak pak, jeli zo my tež nawoblečeni a nic nazy namakani budźemy. 

4. Přetož dokelž w tej hěće smy, požadamy my a smy wobćeženi; my pak radšo njechali wuslečeni, ale nawoblečeni być, zo by to smjertne póžrjete było wot žiwjenja. ref((Kn. mudr. 9, 15.)) 

5. Kiž nas pak k temu pšihotuje, to je Bóh, kiž nam tež tón zawdawk teho Ducha dał je. 

6. Teho dla smy my přeco dobreje nadźije a wěmy, zo, dokelž w ćěle pšebywamy, my w zuzobje chodźimy wot teho Knjeza; 

7. Přetož my we wěrje chodźimy a nic we widźenju; 

8. My pak dobreje nadźije smy a zwolimy radšo z ćěła won hić a domach być pola teho Knjeza. 

9. Teho dla my tež cyle za tym stejimy, njech smy domach abo w zuzbje, zo bychmy so jemu zpodobali. ref((Phil. 1, 23.)) 

10. Přetož my so wšitcy dyrbimy zjewić před sudnym stołom Chrystusowym, zo by kóždy dóstał za tym, jako je činił při ćělnym žiwjenju, njech je dobre abo złe.] ref((Jap. st. 17, 31. Rom. 14, 10. St. 2, 6.)) 

11. Dokelž my teho dla wěmy, zo so teho Knjeza mamy bojeć, nawabimy my tych ludźi k wěrje, ale Bohu smy my zjawni. Ja so pak nadźiju, zo my tež we wašich swědomnjach zjawni smy. ref((Hiob. 31, 23.)) 

12. Přetož my so sami zaso wam njechwalimy, ale my was k temu wodźimy, zo byšće so z nami khwalili a zo byšće měli što prajić přećiwo tym, kotřiž so po wohladanju chwala a nic po wutrobje. ref((St. 3, 1.)) 

13. Přetož činimy što wjele, dha my to Bohu činimy; činimy my pak rozumnje, dha my wam rozumnje činimy. ref((St. 11, 16. 17.)) 

%----------------------------------- 

detail((Tekst na ćichi pjatk. IV.))

%----------------------------------- 

14. [Přetož ta lubosć Chrystusowa nas k temu pšinući, zo za to mamy, hdyž jedyn za wšitkich je wumrěł, dha su teho dla wšitcy wumrěli. ref((Hebr. 2, 9.)) 

15. A tón je teho dla za wšitkich wumrěł, zo bychu wšitcy, kotřiž žiwi su, tam dale sami sebi žiwi njebyli, ale temu, kiž za nich je wumrěł a horje stanył. ref((1 Tim. 2, 6.)) 

16. Tuž wot teho časa my nikoho njeznajemy po ćěle; a hač my tež Chrystusa smy prjedy znali po ćěle, dha wšak jeho nětk wjazy tak njeznajemy. 

17. A tak, je-li štó w Chrystusu, tón je nowe stworjenje; to stare je so minuło, hlaj, wšitko je so nowe zčiniło. ref((Rom. 8, 1. 10. Jez. 43, 19. Zjew. 21, 5.)) 

18. To pak wšitko přińdźe wot Boha, kiž nas sam ze sobu je zjednał přez Jezom Chrysta, a nam tu słužbu dał, kotraž to zjednanje prěduje. ref((Rom. 5, 10.)) 

%----------------------------------- 

detail((Tekst na njedźelu Lätare. IV.))

%----------------------------------- 

19. [Přetož Bóh běše w Chrystusu a zjedna tón swět sam ze sobu a njepšizpi jim jich hrěchi, a je nam poručił, zo bychmy my rěčeli wot teho zjednanja. ref((Rom. 3, 24. 25.)) 

20. My smy teho dla pósłani na město Chrystusa, a je tak, zo Bóh přez nas napomina; tuž prosymy na město Chrystusa: Dajće so z Bohom zjednać. ref((Jez 52,7.)) 

21. Přetož wón je teho, kotryž wot žaneho hrěcha ničo njewědźeše, za nas k hrěchej sčinił, zo bychmy my w nim ta prawdosć byli, kotraž před Bohom płaći.] 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001572.tif.large.jpg 
%----------------------------------------------------------- 

%----------------------------------- 

staw((6. staw.))

detail((Napominanje k doztojnemu nałoženju hnady Božeje.))

detail((Epistola na njedźelu Invocavit.))

%----------------------------------- 

1. [My napominamy was pak, jako sobupomoznikow, zo byšće tu hnadu Božu podarmo njebrali; 

2. Přetož wón praji: Ja sym će w zpodobnym času wusłyšał a sym ći w tym dnju teho zboža pomhał. Hlaj, nětk je tón prawy spodobny čas; hlaj, nětk je tón dźeń teho zboža. ref((Jez. 49, 8.)) 

3. Njedajmy pak nihdźe nikomu žaneho pohóršenja, zo by naš hamt hanjeny njebył; 

4. Ale we wšěch wěcach dajće so nam wopokazać jako słužomnicy Boži, we wulkej sćerpliwosći, w žałozćach, w nuzach, w ztyzknozćach, 

5. W pukach, w jastwach, w změškach, w prózach, wachowanju, w požćenju, ref((St. 11, 23—27.)) 

6. W čistosći, wědomnozći, we łahodnozći, w dobroćiwozći, w swjatym Duchu, w prawej lubosći, ref((1 Tim. 4, 12.)) 

7. W słowje teje wěrnosće, w Božej mocy, přez bróń teje prawdosće na prawej a lěwej rucy; ref((1 Kor. 2, 4.)) 

8. Přez česć a hanibu, přez złe a dobre ryče; jako zawjednizy, ale my rěčimy prawdu; 

9. Jako njeznajomni a smy wšak znajomni; jako ći, kiž mru, a hlaj, my smy žiwi; jako šwikani a wšak njezabići; ref((St. 4, 10. 11.)) 

10. Jako zrudni, ale přeco wjesołi; jako chudźi, ale kiž my wjele wobohaćimy; jako ći, kiž ničo nimaju, a wšak wšitko wobsedźimy.] 

11. O wy Korinthizzy, naš rt je so k wam wotewrił, naša wutroba je wjeseła. 

12. Naše dla wy so tyšić njetrjebaće. So so pak tyšiće, to so stanje wot was wutrobneje lubosće dla. 

13. Ja pak z wami rěču, jako ze swojimi dźěćimi, zo byšće so tež tak přećiwo mi zadźerźeli a tež wjesołi byli. 

14. Njećehńće zpšah z njewěrnymi. Přetož kajke towaŕztwo ma prawdosć z njeprawdozću? Abo što ma swětło činić z ćěmnozću? ref((5 Mójz. 7, 2. Eph. 5, 11.)) 

15. Abo kak je Chrystus přez jene z Belialom? Abo kajki dźěl ma wěrny z njewěrnym? 

16. Abo kak so runa Boži templ z pšibójzkimi? Přetož wy sće templ teho žiweho Boha, tak jako Bóh praji: Ja budu w nich bydlić a so w nich pšekhodźić; ja budu jich Bóh a woni budźa mój lud. ref((1 Kor. 3, 16. St. 6, 19. Eph. 3, 17. 3 Mójz. 26, 12.)) 

17. Teho dla wuńdźće srjedźa nich won a rosdźělće so wot nich, praji tón Knjez, a nječisteho so njedótkajće; dha chcu ja was horje wfać, ref((Jez. 52, 11.)) 

18. A ja budu wam za Wótža, a wy mi budźeće za synow a za dźowki, praji tón wšehomózny Knjez. 

%----------------------------------- 

staw((7. staw.))

detail((Napominanje k swjatosći ćěła a ducha.))

%----------------------------------- 

1. Hdyž my teho dla tajke slubjenje mamy, moji najlubši, dha chcemy so sami wot wšitkeho zmazanja teho ćěła a ducha wurjedźić a wobstajni hač do kónca wostać při woswjećenju a bohabojozći. 

2. Pšimńće nas; my njejsmy nikomu křiwdu činili, nikoho njejsmy wobškodźili, nikoho njejsmy zjebali. ref((St 12, 17.)) 

3. Ja pak to njepraju, zo bych was zatamał; přetož ja sym horjekach prjedy prajił, zo wy w našich wutrobach tak sće, zo my chcyli z wami wumrjeć a žiwi być. ref((St. 6, 11. 12. 13.)) 

4. Ja rěču z wulkej chrobłosću k wam: ja so z wami jara chwalu; ja sym napjelnjeny z tróštom; ja sym přez měru we wjesełozći, w kóždej našej žałosći. ref((Philem. št. 8.))
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001573.tif.large.jpg 
%----------------------------------------------------------- 

5. Přetož jako my do Mazedonskeje přińdźechmy, naše ćěło žaneho wotpočinka njeměješe, ale wšudźom my běchmy w žałosći; zwonkach běše wójna, znutskach strachota. 

6. Ale Bóh, kiž tych hubjenych troštuje, tón je tež nas troštował přez Titusowy přichod, 

7. Nic pak jeno přez jeho přichod, ale tež přez tón trošt, kotryž wón wot was je dóstał, hdyž nam připowědaše waše požadanje, waše płakanje, waše bědźenje wo mnje, zo so ja tak hišće bóle zwjeselich. 

8. Přetož zo ja was přez list sym zrudźił, teho mi žel njeje, hač mi runje by žel było. Hdyž pak ja widźu, zo tón list snadź na chwilu was je zrudźił, 

9. Dha ja nětk so zwjeselu, nic, zo wy zrudźeni sće, ale zo sće zrudźeni k pokuće. Přetož wy sće po Bosy zrudźeni, tak zo byšće wy wot nas na žanej wěcy škody njeměli. 

10. Přetož Boža zrudoba načini k zbóžnozći želenje, wo kotrež nikomu žel njeje; zrudoba pak teho swěta přinjese smjerć. 

11. Hlaj, to same, zo wy sće po Bosy zrudźeni, kajku swěrnosć je wone wam načiniło! k temu tež zamołwjenje, hněw, bojosć, požadanje, bědźenje, wjećenje; wy sće so na wšitkim wopokazali, zo wy čisći sće na tym skutku. 

12. Teho dla, hač runje wam pisał sym, dha wšak njeje so teho sameho dla stało, kotryž njeprawje je činił, tež nic teho sameho dla, kotremuž so njeprawje je stało, ale teho dla, zo by pola was wědomna była naša swěrnosć za was před Bohom. 

13. Teho dla smy my troštowani z wašeho trošta. Ale přez měru bóle smy so my zwjeselili na Titusowej wjesełozći, zo jeho duch je wokšewjeny wot was wšitkich. 

14. Přetož čohož ja so před nim z wami chwalił sym, njejsym ja k hanibje přišoł; ale runje jako wěrno je, štož z wami smy rěčeli, tak je so tež naše chwalenje pola Titusa prawje wopokazało; 

15. A wón ma wutrobnje jara dobru mysl přećiwo wam, hdyž wón zpomina na wšitkich wašich posłušnosć a kak my z bojosću a ze rženjom jeho sće horje wzali. 

16. Ja zwjeselu so teho dla, zo so k wam wšitkeho móžu nadźeć. 

%----------------------------------- 

staw((8. staw.))

detail((Napominanje, zo bychu smilne zhromadźenje pjenjezow za chudych činili.))

%----------------------------------- 

1. Ja dawam wam pak k wědźenju, lubi bratřa, tu hnadu Božu, kotraž tym Mazedonzkim wosadam je data. ref((Rom. 15, 26.)) 

2. Přetož jich wjesełosć běše přez měru wulka, tehdy, jako woni přez wjele žałozćow běchu zpytani. A hač runje w najhłubšej khudobje běchu, dha su wšak bohaće dawali z wutrobnej swěrnosću. 

3. Přetož po zamóženju (to ja swědču), haj wyše zamóženja su woni so hotowi wopokazali, 

4. A z wulkej próstwu wot nas žadachu, zo bychmy jich dobrotu a z čimž tym swjatym hromadźe słužili su, k sebi wzali. ref((St. 9, 1. Jap. st. 11, 29.)) 

5. A nic jeno činjachu woni, kaž my so nadźijachmy, ale podachu so tež sami najprjedy temu Knjezej a potom nam přez Božu wolu; 

6. Tak zo my dyrbjachmy Titusa napominać, zo wón, kaž prjedy běše počał, tak tež pola was tajku dobrotu by dokonjał. 

7. Ale runje jako wy we wšitkich wěcach bohaći sće, na wěrje, na słowje a na póznaću a na wšelkej swěrnosći a na wašej lubosći k nam; tak čińće, zo byšće tež na tej dobrocże bohaći byli.
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001574.tif.large.jpg 
%----------------------------------------------------------- 

8. Ja njerěču jako chcył roskazać; ale dokelž druzy tak swěrni su, zpytam ja wašu lubosć, hač tež prawa je. 

9. Přetož wy wěsće tu hnadu našeho Knjeza Jezom Chrysta, hač runje bohaty běše, bu wón wšak chudy waše dla, zo byšće wy přez jeho khudobu bohaći byli. ref((Sach. 9, 9. Mat. 8, 20. Luk. 9, 58.)) 

10. Ja pak w tym wam swoje zdaće dawam; přetož to je wam wužitne, kiž wy zachodne lěto počeli sće, nic jeno činić, ale tež chcyć. 

11. Nětk teho dla dokonjejće tež to činjenje, zo runje jako je při was była hotowa mysl, zo sće chcyli, tak budź tež tudy to dokonjenje z teho, štož maće. 

12. Přetož hdyž jedyn ma prjedy hotowu mysl, dha je wón spodobny, hdyž dawa za tym, jako ma a nic za tym, jako nima. ref((Přisł. 3, 28. Mark. 12, 43.)) 

13. To pak njepraju něhdźe teho dla, zo by to druhim spušćene było, wy pak wobćežnozć měli, ale zo by runje było dźeržane. 

14. Dha słuž teho dla waš zbytk jich potrěbnosći přez tón nětčiši (drohi) čas, zo by tež zaso jich zbytk wašej potrěbnosći słužił, zo by tak runozć dźeržana była; ref((St. 9, 12.)) 

15. Kaž pisane steji: Tón, kiž wjele nahromadźi, ničo zbytne njeměješe; a tón, kiž mało nahromadźi, njeměješe ničo mjenje. ref((2 Mójz. 16, 18.)) 

16. Bohu pak budź dźak, kiž tajke ztaranje wo was je do Titusoweje wutroby dał; ref((St. 9, 15. 1 Kor. 15, 57.)) 

17. Přetož wón wza to napominanje z lubosću horje, a dokelž tak jara zprózny bě, je wón z dobrej wolu sam k wam ćahnył. 

18. My smy pak z nim bratra pósłali, kiž ma chwalbu na tym evangeliju po wšitkich wosadach. 

19. Nic jeno pak to; ale wón je tež wot tych wosadow postajeny, zo by naš towarš był na puć teje sameje dobroty dla, kotraž přez nas wuprošena budźe k česći temu Knjezej a k chwalbje wašeje dobreje mysle. ref((Gal. 2, 10.)) 

20. Tak wotwróćimy to, zo by nichtó na nas złe njeryčał tajkeho bohateho dawka dla, na kotryž my z tej našej słužbu myslimy; 

21. A hladamy na to, štož by zdobne było, nic jeno před tym Knjezom, ale tež před ludźimi. 

22. Tež smy my z nimi pósłali našeho bratra, kotrehož my často we wjele wěcach swěrneho smy namakali, a nětk wjele swěrnišeho. My mamy wulke dowěrjenje k wam, 

23. Njech je Titusa dla, kiž mój towarš a pomoznik bjez wami je, abo njech je našich bratrow dla, kotřiž su pósli tych wosadow a Chrystusowa česć. ref((St. 7, 13. St. 12, 18.)) 

24. Wopokažće teho dla nad nimi to wopokazanje wašeje lubosće a našeje khwalby wot was tež zjawnje před tymi wosadami. ref((St. 7, 14.)) 

%----------------------------------- 

staw((9. staw.))

detail((Čoho dla ze zhromadźenjom pjenjezow za chudych khwatać dyrbja.))

%----------------------------------- 

1. Přetož wot tajkeho dawanja, kotrymž so tym swjatym słuži, njetrjebam wam pisać. 

2. Přetož ja znaju wašu hotowu dobru mysl, kotrejež dla was chwalu pola Mazedonzkich (a praju): Achajzka je hižom zachodne lěto hotowa była. A waša wulka dobrota je jich wjele wuzbudźiła. 

3. Tych bratrow pak sym teho dla pósłał, zo by naša chwalba wot was darmo njebyła, štož to nastupa; ale zo byšće wy hotowi byli, jako ja wot was prajił sym;
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001575.tif.large.jpg 
%----------------------------------------------------------- 

4. Tak zo snadź, hdy bychu Mazedonzzy zo mnu přišli a was njehotowych namakali, zo njebychmy my (ja nochcu prajić wy) k hanibje přišli z tajkim khwalenjom. 

5. Teho dla sym to za nuzne dźeržał, zo tych bratrow sym napominał, zo bychu prjedy nas k wam ćahnyli a přihotowali to same žohnowanje, kotrež prjedy slubili sće, zo by hotowe było, tak jako žohnowanje a nic jako lakomstwo. 

6. Sa to pak dźeržu: Štóž skupje syje, tón tež budźe skupje žnjeć; a štóž syje w žohnowanju, tón budźe tež w žohnowanju žnjeć. ref((Přisł. 22, 8.)) 

7. Kóždy po radźe swojeje wutroby, nic z njewolu abo z nuzu; přetož wjesełeho dawarja lubuje Bóh. ref((2 Mójz. 25,2 Sir. 35, 11.)) 

8. Bóh pak je mócny, zo wšelka hnada na was pšibywa, zo wy we wšěm přeco wšeho dosć maće a bohaći sće na wšěch dobrych skutkach. 

9. Jako pisane steji: Wón je rozsywał a dawał chudym; jeho prawdosć wostanje wěčnje. ref((Ps. 112, 9.)) 

10. Kotryž pak symjo dawa rossywarjej, tón tež budźe chlěb dawać k jědźi a pšizporjeć waše symjo a dać rosć te płody wašeje prawdosće; 

11. So wy so we wšěm wobohaćiće ke wšej wutrobnej swěrnosći, kotraž Bohu přez nas dźakowanje přinjese. 

12. Přetož ta słužba tajkeho dobreho wopora napjelni nic jeno tych swjatych potrjebnozć, ale tež přez měru wuztupa, tak zo wjele dźakowanja so Bohu stanje, 

13. Hdyž přez tu našu swěrnu słužbu Boha čezća za waše posłušne póznaće teho ewangelija Chrystusoweho a za waše dobre wudźělenje, kotrež wy nad nimi a nade wšitkimi wopokazaće. 

14. Woni tež so modla za was a žadaju sebi was teje jara wulkeje hnady Božeje dla, kiž we was budźe namakana. 

15. Bohu pak budź dźak za jeho njewurjeknjeny dar. 

%----------------------------------- 

staw((10. staw.))

detail((Napominanje, zo so njedyrbja falšnym japoštołam zawjezć dać.))

%----------------------------------- 

1. Ja pak, Pawoł, sam prošu was přez tu ćichozć a dobroćiwosć Chrystusowu, kiž ja, hdyž pola was sym, bjez wami sym pokorny, hdyž pak njejsym pola was, dowěrju so wam. 

2. Haj, ja prošu, wy chcyli so tak zadźeržeć, zo bych njetrjebał, hdyž pola was budu, z tym dowěrjenjom tu chrobłosć sebi wzać, kotruž mi někotři pšikładźa, přećiwo někotrym, kotřiž za to maju, jako bychmy my po ćělnym wašnju chodźili. 

3. Přetož hač my runje w ćěle chodźimy, dha wšak po ćěle njewojujemy. 

4. Přetož te brónje našeje wójny njejsu ćělne, ale z Boha mócne k skaženju te hrodźišća, ref((Eph. 6, 13.)) 

5. S kotrymiž my zkazymy te rady a wšelku wysokozć, kotraž so pozběhuje přećiwo Božemu póznaću, a wozmjemy jatu wšelku myslu pod Chrystusowu posłušnosć; 

6. A smy hotowi, wjećić wšelku njeposłušnozć, hdyž so waša posłušnosć je dopjelniła.

7. Kedźbujeće wy na to, štož před wočomaj je? Ma-li štó tu nadźiju w sebi, zo Chrystusej přisłuša, njech tež zaso na to při sebi pomysli, zo runje jako wón Chrystusej přisłuša, tak tež my Chrystusej pšisłušamy. 

8. A hdy bych ja tež što wjazy so chwalił z našej mozu, kotruž nam tón Knjez dał je, zo bychmy was polěpšeli a nic zkazyli, njechał ja k hanibje přińć. ref((St. 12, 6. 1 Kor. 5, 2. 4. 5.))
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001576.tif.large.jpg 
%----------------------------------------------------------- 

9. Ale wot teho rěčeć nochcu, zo by wam so njezdało, jako chcył ja was přez listy naztróžeć. 

10. Přetož jeho listy, rjeknu někotři, su ćežke a sylne; ale wohladanje jeho ćěła je słabe a jeho ryč je kničomna. 

11. Štóž tajki je, tón njech sebi to pomysli, zo kajzy my smy ze słowami přez listy, hdyž prečkach smy, tajcy my tež móhli być ze zkutkom, hdyž tudy smy. ref((St. 12, 20. St. 13, 2. 10.)) 

12. Přetož my njesměmy so sami bjez tych stajić abo so z někotrymi přirunać, kiž so sami chwala; ale dokelž so sami na so měrja a sami ze sobu so pširunaju, njerozymja woni ničo. ref((St. 3, 1. St. 5, 12.)) 

13. My pak přez měru so njechwalimy, ale po měrje teje šnóry, z kotrejž Bóh nam je měru wuměrił, zo my tež hač k wam smy dosahnuć móhli. 

14. Přetož my so njerosćahamy na měrje, jako njebychmy hač k wam dosahnuli; přetož my smy wšak hač k wam přišli z tym evangelijom Chrystusowym. 

15. A njechwalimy so přez měru z cuzej prózu, ale mamy nadźiju, hdyž waša wěra je we was roztła, zo my po našej šnórje chcemy dale přińć, ref((Rom. 15, 20.)) 

16. A to ewangelion tež tym prědować, kotřiž tamnu stronu wašeho kraja bydla, so pak z tym njekhwalić, štož ći su zhotowali, kiž druhu šnóru su dóstali. 

%----------------------------------- 

staw((11. staw.))

detail((Pawołowe dźěło a strachota při płahowanju gmejny.))

%----------------------------------- 

17. Štóž so pak chwali, tón khwal so teho Knjeza. ref((Jer. 9, 23. 24. 1 Kor. 1, 31.)) 

18. Přetož teho dla njeje tón doztojny, kotryž so sam chwali, ale tón, kotrehož tón Knjez chwali. 

St. 11. Scht. 1 Bóh daj, zo byšće chcyli mi na chwilu moju hłuposć k dobroće dźeržeć; haj wy dźeržiće mi ju k dobroće. 

2. Přetož ja horju so přećiwo wam z horzej Božej lubosću; přetož ja sym was slubił jenemu mužej, zo bych was jako čiztu knježnu postajił Chrystusej. ref((3 Mójz. 21, 13. Eph. 5, 26. 27.)) 

3. Boju so pak, zo by snadź, jako tón had Jěvu zawjedźe ze swojej lesnosću, tak tež waše mysle so zkazyłe a wótpanułe wot teje praweje čistosće w Chrystusu. ref((1 Mójz. 3, 4. 13.)) 

4. Přetož hdy by štó k wam přišoł a druheho Jezusa prědował, kotrehož my njejsmy prědowali; abo hdy byšće druheho ducha dóstali, kotrehož njejsće dóstali; abo druhe ewangelion, kotrež njejsće horje wzali; byšće wy jeho derje znosyli. ref((Gal. 1, 8. 9.)) 

5. Přetož ja mam za to, zo ja ničo mjenje njejsym, dyžli ći wysocy japoštoli su. ref((St. 12, 11. 1 Kor. 15, 10. Gal. 2, 6. 9.)) 

6. Sym-li runje njewustaty na rěči, dha wšak njewustaty njejsym na póznaću. Ale ja wšak sym pola was wšudźom derje znajomny. ref((1 Kor. 2, 1. 2. 13. Eph.3, 4.)) 

7. Abo sym-li ja zhrěšił, zo so sam sym ponižił, zo byšće wy powyšeni byli? Přetož ja sym wam to Bože ewangelion darmo připowědał; 

8. A sym druhe wosady wurubił a wot nich mzdu brał, zo bych wam prědował. 

9. A jako pola was běch a nuzu ćeŕpjach, njeběch ja nikomu wobćežny; přetož štož mi trěbne běše, to ći bratřa dopjelnichu, kiž z Mazedonskeje přińdźechu; a sym so tak we wšitkim zadźeržał, zo bych wam wobćežny njebył, a chcu so hišće dale tak zadźeržeć.
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001577.tif.large.jpg 
%----------------------------------------------------------- 

10. Tak wěsće, jako ta prawda Chrystusowa w mni je, njedyrbi mi ta chwalba we Achajzkich krajach zatykana być. 

11. Čoho dla to? So was njedyrbjał lubo měć? Bóh wě, zo was lubo mam. ref((St. 6, 11. 12. 13.)) 

12. Štož pak činju a činić budu, to teho dla so stanje, zo bych tym jich pomyslenje wotćał, kiž na to łakaju, zo bychu w tych wěcach, z kotrymiž so chwala, tajcy byli namakani, jako my. ref((1 Kor. 9, 12.)) 

13. Přetož tajcy falšni pósli a jebaŕzzy dźěłaćerjo přeměnja so do Khryztusowych pósłow. ref((Phil. 3, 2.)) 

14. A to tež žadyn dźiw njeje; přetož wón sam, zatan, pšeměni so do jandźela teho swětła. 

15. Teho dla tež žana wulka wěc njeje, hdyž so jeho słužomnicy přeměnja do prědarjow teje prawdosće; kotrychž kónc budźe po jich skutkach. 

16. Ja z noweho praju: zo by nichtó mje njeměł za njemudreho; jeli zo so pak wam hinak zda, wzmiće mje za njemudreho, zo bych so ja tež trochu pokhwalił. 

17. Štož nětk rěču, to njerěču ja po tym Knjezu, ale jako we hłupozći, dokelž so na chwalenje sym zkhroblił. 

18. Přetož wjele so jich chwali po ćěle, dha tež ja so chwalić chcu. ref((St. 10, 13. St. 12, 9.)) 

19. Přetož wy radźi znjeseće njemudrych, dokelž wy mudri sće. ref((1 Kor. 4, 10.)) 

20. Přetož wy znjeseće, hdyž was štó na słužbu ćěri, hdyž was štó zežerje, hdyž štó bjerje, hdyż so štó pozběha, hdyž was štó bjez woči bije. 

21. To rěču ja po nječesći, jako bychmy my wosłabnuli. 

%----------------------------------- 

detail((Epistola na njedźelu Seksagezima.))

%----------------------------------- 

[Na čož pak štó chrobły je (ja praju w njemudrozći), na to sym tež ja chrobły. 

22. Woni su Hebrejzzy, ja tež. Woni su Israelscy, ja tež. Woni su Abrahamowe symjo, ja tež. 

23. Woni su Chrystusowi słužomnicy (ja hłupje praju), ja sym derje wjazy. Ja sym so wjazy prócował, ja sym wjazy pukow ćerpił, ja sym huzćišo we jastwach, husto w smjertnych nuzach był. ref((1 Kor. 15, 10.)) 

24. Wot židow sym pjeć króć ćerpił štyrcyći pukow bjez jeneho. ref((5 Mójz. 25, 3.)) 

25. Ja sym tři króć šwikany, junu kamjenjowany, tři króć je so mi łódź na morju rosłamała, nóc a dźeń sym so we hłubinje prócował. ref((Jap. st. 16, 25. St. 14, 19.)) 

26. Ja sym často na drozy był; ja sym w strachosći był na rěkach, w strachosći bjez rubježnikami, w strachosći bjez Židami, w strachosći bjez pohanami, w strachosći w městach, w strachosći w pusćinje, w strachosći na morju, w strachosći bjez falšnymi bratrami; ref((Jap. st. 27, 2 x.)) 

27. W prócy a dźěle, we wjele wachowanju, we hłodźe a lačnozći, we wjele požćenju, w zymje a nahoće; 

28. Chiba štož so hewak stanje, zo ja wšědnje budu nadběhany a zo na mni leži wšědna starozć za wšě cyrkwje. ref((Jap. st. 20, 18 x.)) 

29. Štó je słaby, zo bych ja njewosłabnuł? Štó budźe pohóršowany, zo bych ja so njepalił? ref((Rom. 15, 1.)) 

30. Dyrbju-li ja so chwalić, dha chcu so swojeje słabosće chwalić. 

31. Bóh a tón Wótc našeho Knjeza Jezom Chrysta, kotryž budź chwaleny do wěčnosće, wě, zo ja njełžu. ref((Rom. 1, 25.)) 

32. Damazzenzki bohot krala Areta wobsadźi Damazzenzke město z wachu a chcyše mje jimać; ref((Jap. st. 9, 24.))
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001578.tif.large.jpg 
%----------------------------------------------------------- 

33. Ale ja buch w korbje z woknom přez murju dele pušćeny a ćeknych z jeho rukow. ref((Jap. st. 9, 25.)) 

%----------------------------------- 

staw((12. staw.))

detail((Pawołowa chwalba a zjewjenje, hordozći jeho pšećiwnych napřećiwo stajene.))

detail((Tekst na njedźelu Seksagezima. IV.))

%----------------------------------- 

1. [To chwalenje pak mi žaneho wužitka njepřinjese; dha wšak chcu ja přińć na te widźenja a zjewjenja teho Knjeza. 

2. Ja znaju čłowjeka w Chrystusu před štyrnaće lětami (hač wón je w ćěle był, to ja njewěm; abo hač wón je z ćěła won był, to tež njewěm; Bóh wě). Tón bu torhnjeny hač do tzećich njebjesow. 

3. A ja znaju teho sameho čłowjeka (hač wón je w ćěle abo z ćěła won był, to njewěm; Bóh wě), ref((St. 11, 11.)) 

4. So wón bu torhnjeny do paradiza (abo Božeho raja) a słyšeše njewurjeknjene słowa, kotrež žadyn čłowjek prajić njemóže. 

5. Teho chcu so ja chwalić; wot so sam pak nochcu so ničeho chwalić, chiba swojeje słabosće. 

6. A hdy bych so ja chwalić chcył, njebych ja teho dla njemudry był; přetož ja chcył prawdu prajić. Ja so pak teho zdźeržu, zo by nichtó wjazy do mnje njedźeržał, dyžli na mni widźi, abo wote mnje słyši. ref((St. 10, 8. St. 11, 16.)) 

7. A zo bych so ja tych wysokich zjewjenjow přez měru njepšezběhnuł, je mi daty koł do ćěła, zatanowy jandźel, kiž by mje z pjazću bił, zo so ja njebych přez měru pozběhnuł. ref((Hiob. 2, 6.)) 

8. Sa to sym ja tři króć teho Knjeza prosył, zo by wote mnje wotstupił, 

9. A wón je ke mni rjeknył: Dosć maš na mojej hnadźe, přetož moja móc je w słabych mócna. Teho dla chcu so ja najradšo swojeje słabosće chwalić, zo by ta móc Chrystusowa w mni pšebywała. 

10. Teho dla sym ja dobreje mysle při słabozćach, při hanibach, při nuzach, při pšezćěhanjach, při tyšnozćach, Chrystusa dla; přetož hdyž ja słaby sym, sym ja sylny.] 

11. Ja sym so zbłaznił na khwalenju; k temu sće wy mje nućili. Přetož wot was ja dyrbjach być chwaleny, dokelž ja ničo mjenje njejsym dyžli ći wysocy japoštoli su; hač runje ničo njejsym. ref((St. 11, 1. 6. St. 11, 5.)) 

12. Přetož wone su wšak japoštołzke zejchi bjez wami so stałe we wšelkej sćerpliwosći, přez zejchi a dźiwy a přez skutki. 

13. A što je, w čimž wy byšće mjenje byli dyžli druhe wosady, chiba zo ja sam was njejsym wobćežował? Wodajće mi tón hrěch. ref((St. 11, 9.)) 

14. Hlaj, ja sym hotowy k třećemu k wam přińć, a nochcu was wobćežić; přetož ja njepytam to waše, ale was. Přetož dźěći njedyrbja tym staršim ćazy hromadźić, ale starši tym dźěćom. 

15. Ja pak chcu rad lubje to swoje wudać, haj, sam so wudać za waše duše; hač runje was přez měru jara lubuju a pak mało lubowany budu. 

16. Ale njech tak je, zo ja was njejsym wobćežił; dokelž pak lesny sym, sym ja was přez zjebanje popanuł? 

17. Sym ja pak was přesadźił přez tych někotrych, kotrychž sym k wam pósłał? 

18. Titusa sym napominał a z nim pósłał teho bratra. Je dha Titus was přesadźił? Njejsmoj mój po jednym duchu khodźiłaj? Njejsmoj mój po jenakich stopach chodźiłaj? 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001579.tif.large.jpg 
%----------------------------------------------------------- 

19. Zda so wam zaso, zo so před wami zamolwimy? My před Božim wobličom w Chrystusu rěčimy; ale to wšitko so stanje, moji najlubši, dla wašeho polěpšenja. 

20. Přetož ja so boju, hdyž přińdu, zo was njebudu namakać, kajkichž bych chcył, a zo tež mje wy namakać njebudźeće, kajkehož byšće chcyli; zo něhdźe bjez wami njebyła hadrija, zawizć, hněw, zwada, pšisłodźenje na druheho, šćwanje, naduwanje a přećiwnosć; ref((St. 10, 2. 1 Kor. 4, 6.)) 

21. So, hdyž přińdu, mje mój Bóh zaso by njeponižał pola was a ja tych wjele wobžarował, kiž prjedy su zhrěšili a žanu pokutu činili njejsu za nječiztozć, za kurwarstwo a za samopašnozć, kotruž woni hnali su. ref((St. 13, 2.)) 

%----------------------------------- 

staw((13. staw.))

detail((Napominanje k pokuće.))

%----------------------------------- 

1. Přińdu-lijak třećemu k wam, dha dyrbi wo rće dweju abo třoch swědkow kóžda wěc wobstać. ref((Jan. 8, 17.)) 

2. Ja sym to wam prjedy prajił a praju wam to prjedy, jako bych pola was był, z noweho; a nětk to same, hdyž pola was njejsym, pišu tym, kotřiž su prjedy zhrěšili, a wšitkim druhim, jeli zo zaso přińdu, dha nochcu ja přehladać. 

3. Přetož wy pytaće, zo byšće zhonili, hač Chrystus w mni rěči, kiž nad wami njeje wosłabnuł, ale mócny je bjez wami. 

4. Přetož hač runje wón je křižowany w słabozći, dha wšak je wón žiwy z mocy Božeje. A hač runje tež my z nim słabi smy, dha wšak z nim žiwi budźemy z mocy Božeje bjez wami. ref((Phil. 2, 7. 8.)) 

5. Spytajće so sami, hač sće we wěrje; wobhońće so sami. Abo njepóznajeće wy so sami, zo Jezus Chrystus we was je? chiba zo sće njedostojni. ref((1 Kor. 11, 28. Rom. 8, 9: 10. Kol. 1, 27.)) 

6. Nadźiju so pak, zo wy póznajeće, zo my njedostojni njejsmy. 

7. Ja pak prošu Boha, zo byšće wy ničo złeho nječinili; nic teho dla, zo bychmy my dostojni byli widźeni, ale zo byšće wy to dobre činili, a my bychmy jako njedostojni byli. 

8. Přetož přećiwo prawdźe ničo njemóžemy, ale za prawdu. 

9. Wjeselimy so pak, hdyž my słabi smy a wy sće mózni. A to my tež požadamy, zo byšće wy dokonjeni byli. 

10. Teho dla to tež prečkach wot was ja pišu, zo, hdy bych při was był, ja njetrjebał wótry być, po tej mocy, kotruž mi tón Knjez dał je k polěpšenju, a nic k skaženju. ref((St. 2, 3. St. 10, 8.)) 

11. Naposledk, lubi bratřa, wjeselće so, budźće dokonjeni, tróštujće so, budźće jenakeje mysle, dźeržće měr; dha budźe tež Bóh lubosće a teho měra z wami. ref((Phil. 4, 4.)) 

12. Postrowće so jedyn druheho ze swjatym wokošenjom. Wšitcy swjeći dadźa wam wjele dobreho powjedźić. ref((1 Kor. 16, 20.)) 

%----------------------------------- 

detail((Tekst na swjedźeń swj. Trojicy. IV.))

%----------------------------------- 

13. [Ta hnada našeho Knjeza Jezom Chrysta a ta lubosć Boža a tón dóstatk teho swjateho Ducha budź z wami wšitkimi. Hamjeń.]

Druhi list, na Korintiskich napisany a pósłany z Philippa, města Mazedonzkeho, přez Tita a Lukaša. 
