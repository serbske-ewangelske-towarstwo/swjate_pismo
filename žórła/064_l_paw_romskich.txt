 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001526.tif.large.jpg 
%----------------------------------- 

%----------------------------------- 

kapitl((List swjateho Pawoła na Romskich.))

staw((Prěni staw.))

detail((Prawdosć njepřińdźe ze zakonja přirody a jeho skutkow; přetož wšitcy pohanjo su hrěšnicy a njeprawi.))

%----------------------------------- 

1. Pawoł, wotročk Jezom Chrysta, powołany japoštoł, wotdźěleny k prědowanju to ewangelion Bože, ref((Jap. zk. 9, 15. Gal. 1, 15.))

2. Kotrež wón prjedy slubił je! přez swojich profetow w tym swjatym pismje, ref((Tit. 1, 2. Jap. jt. 3, 31.))
 
3. Wot swojeho Syna, kotryž so je narodźił ze symjenja Davidoweho po tym ćěle, ref((2 Sam. 7, 12.))
 
4. A móžnje wopokazany Syn Boži, po tym Duchu, kotryž poswjeći, wot teho časa, jako wón stanył je wot morwych, Jezus Chrystus, naš Knjez; ref((Jan. 10, 36. Hebr. 1, 5. St. 5, 5.))

5. (Přez kotrehož smy dóstali hnadu a japoštołski hamt, zo bychmy bě wšitkich pohanow tu posłušnosć teje wěry přinjesli we jeho mjenje; ref((Jap. zk. 9, 15. Rom 16, 26.))

6. Z kotrychž wy tež někotři sće, powołani wot Jezom Chrysta): 

7. Wšitkim, kotřiž w Romje su, tym lubšim Božim a powołanym swjatym: Hnada budź z wami a pokoj wot Boha, našeho Wótca, a wot teho Knjeza Jezom Chrysta. ref((1,Kor. 1, 2.))

8. Najprjedy dźakuju ja so swojemu Bohu přez Jezom Chrysta za was wšitkich, zo waša wěra po wšěm swěće ma chwalbu a česć. ref((1 Kor. 1, 4. 5. 1 Thes. 1, 8.)) 

9.Přetož Bóh je mój swědk (kotremuž ja słužu w swojim duchu w prědowanju teho ewangelija wot jeho Syna), zo ja bjez přestaća na was spominam, ref((St. 9, 1. Phil. 1, 8. Eph. 1, 16.))

10. A kóždy čas w swojej modlitwje prošu ja, hdy by něhdy Boža wola była, zo mi dobry puć by nadpanuł, zo bych k wam přišoł. ref((St. 15, 23. 32.)) 

11. Přetož ja žadam was widźeć, zo bych wam wudźělił někajki duchowny dar, zo byšće posylnjeni byli; ref((St. 15, 23.)) 

12. To je, zo bych ja pornjo wam troštowany był přez wašu a moju wěru, kotruž bjez sobu mamy. ref((2 Pětr. 1, 1.)) 

13. Nochcu wam pak zdźeržeć, lubi bratřa, zo husto sym sebi prjódk wzał k wam přińć (sym pak hač do teho časa zadźěwanje měł), zo bych tež bjez was někajki wužitk přinjesł, runje jako bjez druhich pohanow. ref((1 Thes. 2, 18.))

14. Ja sym dołžnik Grichow a Njegrichow, mudrych a njemudrych; 

15. Teho dla tak wjele, jako na mni je, sym ja hotowy, tež wam w Romje to ewangelion prědować. ref((Jap. zk. 28, 31.))

%----------------------------------- 

detail((Epiztola na 11. njedźelu po swj. Trojicy.))

%----------------------------------- 

16. [Přetož ja so njehanibuju teho ewangeliona wot Chrysta; přetož móc Boža je, kotraż zbóžnych čini wšitkich, kotřiž na to wěrja, židow wosebje a tež Grichow. ref((Ps. 40, 10. yj. 119, 46.)) 

17. Přetož zo w tym samym budźe zjewjena ta prawdosć, kotraž před Bohom płaći a přińdźe z wěry do wěry; jako tež pisane steji: Prawy pak budźe po swojej wěrje žiwy. ref((St. 3, 21. 22. sab. 2, 4. Jan. 3, 36. Gal. 3, 11. Hebr. 10, 38.))

18. Přetož Boži hněw z njebjes budźe zjewjeny na wšu bjezbóžnosć a njeprawosć tych ludźi, kotřiž tu prawdu w njeprawosći zadźerža. 

19. Přetož zo my wěmy, zo Bóh je, to je jim zjewjene; přetož Bóh je jim to zjewił, ref((Jap. zk. 14, 15.))

20. S tym, zo Boža njewidomnozć, to je, jeho wěčna móc a bójstwo, budźe widźene, hdyž my na skutkach to zrozumimy, jako to je to stworjenje teho swěta; tak zo woni bjez zamołwjenja su.

 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001527.tif.large.jpg 
%----------------------------------------------------------- 

21. Dokelž wědźachu, zo Bóh je, a njejsu jeho česćili jako Boha ani so jemu dźakowali, ale su w swojich myslach kničomni sčinjeni a jich njemudra wutroba je zaćmjena; ref((Eph. 4, 18.))

22. Hdyž su so za mudrych měli, su woni błazni sčinjeni, ref((Jer. 10, 14. 1 Kor. 1, 20.))

23. A su přewobroćili tu krasnosć teho njezachodneho Boha na podobnosć, zo by podobna była na zachodneho čłowjeka a tež podobna na ptaki, na štyrinohate a po zemi łažaze zwěrjata. ref((5 Mójz. 4, 15. Kn. mudr. 11, 16. St. 12, 24.))

24. Teho dla je jich Bóh tež podał do žadosćow jich wutrobow, k nječistosći, zo bychu zahanibili swoje ćěła bjez sobu, ref((Jap. zk. 14, 16. Ps. 81, 13.))

25. Kotřiž Božu prawdu su přeměnili na łžu a su česćili a słužili stworjenju bóle dyžli stworićelej, kotryž chwaleny je do wěčnosće. Hamjeń.) ref((St. 9, 5.))

26. Teho dla je jich tež Bóh podał do hanibnych lóštow. Přetož jich žony tež su přeměniłe to sebi přirodźene wužiwanje do teho, kotrež je přećiwo přirodźenemu; ref((3 Mójz. 18, 23.))

27. Teho runja tež mucy su wopušćili to přirodźene wužiwanje tych žónskich a su so rozpalili w swojich žadosćach jedyn k druhemu a su muž z muskim hanibu činili a tak prawu mzdu swojeho błuda (jako tež być dyrbješe) sami na sebi dóstali. ref((1 Kor. 6, 9.))

28. A runje jako so njejsu wobhonili, zo bychu Boha póznali, tuž je jich Bóh tež podał do přewróćeneje mysle, zo činja, štož so njehodźi: 

29. So su połni wšeje njeprawdosće, kurwarstwa, křiwdy, lakomstwa, złósće, połni zawisće, mordarstwa, swarjenja, lesnosće a złeho wašnja; 

30. So su, kotřiž za druhimi ludźimi wšo złe potajnje ryča, tež kiž na druhich zjawnje łža, tež Boha zaspnizy, hanliwi, hordźi, khwalerjo, škódni, staršimaj njeposłušni, 

31. Njemudri, njeswěrni, bě wšeje lubosće, njezjednoćiwi, njesmilni, 

32. Kotřiž to Bože prawo wjedźa (zo kotřiž to činja, smjerće hódni su) a wšak nic jeno sami te wěcy činja, ale maju tež spodobanje nad tymi, kotřiž je činja. ref((Hoz. 7, 2. 3.))

%----------------------------------- 

staw((2. Staw.))

detail((Židźi su tak derje hrěšnicy kaž pohanjo, hač so runje zakonja Mójzasoweho a wobrězanja chwala.))

detail((Epiztola na 10. njedźelu po swj. Trojicy.))

%----------------------------------- 

1. [Teho dla, o čłowječe, njemóžeš ty so zamołwić, štóž ty sy, kotryž sudźiš. Přetož w čimž ty druheho sudźiš, zatamaš ty so sameho; dokelž runje to činiš, štož sudźiš. ref((Mat. 7, 2. Mark. 4, 24. Luk. 6, 38.))

2. My pak wěmy, zo Boži sud je prawy nad tymi, kotřiž to činja. 

3. Pomysliš ty pak sebi, o čłowječe, kiž tych sudźiš, kotřiž tak činja, a činiš tež to same, zo ty budźeš Božemu sudu wuńć? 

4. Abo zaspiš ty to bohatstwo jeho dobroćiwosće, sćerpliwosće a dołhočakanja? Njewěš, zo Boža dobroćiwosć će k pokuće wjedźe? 

5. Ty pak po swojej stwjerdnjenej a njepokutnej wutrobje zhromadźuješ sam sebi hněw na tón dźeń teho hněwa a teho zjewjenja teho praweho suda Božeho, 

6. Kotryž budźe dać po jeho skutkach: ref((Jez. 40, 10. Jer. 17, 10. Pjz. 62, 13. Mat. 16, 27. 1 Kor. 3, 8. 2 Kor. 5, 10.))

7. Chwalbu a česć a njezachodnosć tym, kotřiž sćerpliwje w dobrych skutkach steja za tym wěčnym žiwjenjom; 

 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001528.tif.large.jpg 
%----------------------------------------------------------- 

8. Tym pak, kotřiž zwadnicy su a na prawdu njeposłuchaju, ale posłuchaju na njeprawdu, njehnadu a hněw. ref((Hoz. 4, 4. Ezr. 8, 22. 2 Thes. 1, 8.))

9. Tyšnosć a ćěsnosć na wšě duše tych čłowjekow, kotřiž złe činja, najprjedy tych židow a potom tež Grichow; ref((St. 3, 9.))

10. Ale chwalbu, česć a pokoj wšitkim tym, kotřiž dobre činja, najprjedy Židam a potom tež Gricham. 

11. Přetož žane pohladanje na paršonu před Bohom njeje.] ref((Jap. zk. 10, 34.))

%----------------------------------- 

detail((Tekst na 5. njedźelu po třoch kralach. IV.))

%----------------------------------- 

12. [Přetož kotřiž bjez zakonja su zhrěšili, tajcy budźa tež bjez zakonja zhubjeni; a kotřiž při zakonju su zhrěšili, ći budźa přez zakoń sudźeni; 

13. (Přetož před Bohom njejsu, kotřiž tón zakoń słyša, prawi; ale kotřiž tón zakoń činja, ći budźa prawičinjeni. ref((1 Jan. 3, 7. Jak. 1, 22. 25.)) 

14. Přetož hdyž pohanjo, kotřiž teho zakonja nimaju a tola teho zakonja skutk wot pširodźenja činja; ći sami, dokelž teho zakonja nimaju, su woni sami sebi zakoń, 

15. Z tym, zo woni wopokaža, zo teho zakonja skutk je we jich wutrobach zapisany, a jich swědomnje wobswědči jim tež to, k temu tež jich mysle, kotrež so bjez sobu wobskorža abo tež zamołwja), 

16. Na tón dźeń, hdyž budźe Bóh to potajne tych ludźi přez Jezom Chrysta sudźić, po mojim ewangeliju.] ref((Prěd. 12, 14. Mat. 25, z1.)) 

17. Hladaj so pak, tebi rěkaju žid, a ty so spušćeš na zakoń a chwališ so Boha, 

18. A wěš jeho wolu; a dokelž ty sy ze zakonja rozwučeny, spytuješ ty, što to lěpše je; 

19. A maš za to, zo ty sy wjedźer slepych a swětło tych, kotřiž su w ćěmnosći, 

20. Mištr tych njemudrych, wučer tych hłupych, maš rozwučenje, što jedyn dyrbi wjedźić, a što prawe je w zakonju. 

21. Wučiš teho dla druhich a sam so pak njewučiš. Ty prěduješ, zo njedyrbja kradnyć, a ty sam kradnješ. ref((Mat. 23, 4.)) 

22. Ty prajiš, zo njedyrbja mandźelstwo łamać, a ty sam mandźelstwo łamaš. Tebi je hrozno před přibohami, a sy sam Boži rubježnik. 

23. Ty chwališ so teho zakonja, a sam pak haniš Boha přez přestupjenje teho zakonja. ref((St 9, 4.)) 

24. Přetož waše dla budźe Bože mjeno hanjene bjez pohanami, jako pisane steji. ref((Jez. 52, 5. Cz. 36, 20. 23. 1 Tim. 8, 1.)) 

25. Přetož wobrězanje je wšak wužitne, budźeš-li ty zakoń dźeržeć; budźeš-li pak zakoń přestupić, dha twoje wobrězanje je sčinjene njewobrězanje. ref((Jer. 4, 4. St. 9, 25. 26.)) 

26. Jeli zo teho dla njewobrězk to prawo w zakonju dźerži, njebudźe dha jeho njewobrězk za wobrězk dźeržany? 

27. A budźe tak, štož z přiroda je njewobrězk a tón zakoń dopjelni, tebje sudźić, kiž ty pod buchštabu (pismikom) a wobrězkom teho zakonja přestupnik sy. ref((2 Kor. 3, 7.)) 

28. Přetož tón njeje žid, kotryž zwonkach žid je, ani to njeje wobrězanje, kotrež so zwonkach na ćěle stanje; 

29. Ale tón je žid, kotryž znutskach potajeny je; a to wobrězanje teje wutroby je wobrězanje, kotrež w duchu a nic w buchštabje so stanje, kotrehož chwalba njeje z ludźi, ale z Boha. ref((5 Mójz. 30, 6.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001529.tif.large.jpg 
%----------------------------------------------------------- 

%----------------------------------- 

staw((3. staw.))

detail((Prawdosć přińdźe z wěry.))

%----------------------------------- 

1. Što dha maju židźi wjazy (dyžli pohanjo)? abo kajki wužitk přinjese to wobrězanje? 

2. Zawěsće jara wulki. Přetož najprjedy je jim dowěrjene, štož Bóh je rěčał. ref((Ps. 147, 19. 20. Jap. zk. 7, 38.)) 

3. So pak někotři njewěrja do teho sameho, što je na tym? Dyrbjała jich njewěra Božu wěru kničomnu činić? ref((4 Mójz. 23, 19. Rom. 9, 6. St. 11, 29. 2 Tim. 2, 13.)) 

4. Bóh teho njedaj! Njech pak wjele skerje tak wostanje: Bóh je prawdy rěčnik, ale kóždy čłowjek łhar; jako pisane steji: So by ty prawy był w swojich słowach a přewinył, hdyž budźeš sudźeny. ref((Jan. 3, 33. Tit. 1, 2. Ps. 62, 10. Ps. 116, 11. Ps. 51, 6.)) 

5. Jeli pak tak, zo naša njeprawosć Božu prawdosć česći, što chcemy prajić? Je Bóh tež njeprawy, zo wón so na to hněwa? (Ja rěču tak po ludu.) 

6. Bóh teho njedaj! Kak by Bóh swět mohł sudźić? ref((1 Mójz. 18, 25.)) 

7. Přetož jeli zo Boža prawdosć přez moju łžu krasniša budźe k jeho česći, čoho dla dyrbjał ja hišće jako hrěšnik sudźeny być? ref((St. 6, 1.)) 

8. A nic wjele skerje tak činić (jako wot nas zlě ryča a jako někotři wudawaju, zo my prajimy): Čińmy złe wěcy, zo by dobre přišło? Kotrychž zatamanstwo je cyle prawe. 

9. Što dha prajimy nětk? Smy my židźi što lěpši (dyžli pohanjo)? Cyle ničo; přetož my smy prjedy dowjedli, zo my wšitcy, Židźa a Grichizzy, pod hrěchom smy. ref((St. 11, 3ź. Gal. 3, 22.)) 

10. Jako tež pisane steji, zo žadyn prawy njeje, tež nic jedyn; ref((Ps. 14, 3. Ps. 53, 4.)) 

11. Žadyn njeje, zo by rozumny był; tež nichtó njeje, zo by so po Bosy prašał; 


12. Woni su wšitcy wotstupili a wšitcy hrozni; žadyn njeje, zo by dobre činił, tež nic jedyn; 

13. Jich šija je wotewrjeny row, ze swojimi jazykami woni so přisłodźa, ješćeŕzki jěd je pod jich hubomaj; ref((Ps. 5, 10. Ps. 140, 4.)) 

14. Jich rt je połny zakleća a šibałstwa; ref((Ps. 10, 7.)) 

15. Jich nohi su spěšne k krejrosleću; ref((Přisł. 1, 16. Jez. 59, 7.)) 

16. Na jich pućach je lute storčenje a běda; 

17. A wot puća teho měra woni ničo njewědźa; 

18. Žana bohabojaznosć njeje před jich wočomaj. ref((Ps. 36, 2. 1 Mójz. 20, 11.)) 

19. My wěmy pak, štož zakoń praji, to praji wón tym, kotřiž pod zakonjom su, tak zo by wšěch rt zatykany był a wšitkón swět Bohu winojty był. ref((Ps. 107, 42. Ez. 16, 63. Gal. 3, 10. 22.)) 

20. Teho dla tež žane ćěło ze skutkow teho zakonja před nim njemóže prawe być; přetož přez zakoń přińdźe póznaće hrěchow. ref((Gal. 2, 16. Ps. 143, 2.)) 

21. Ale nětk pak je bjez zakonja ta prawdosć, kotraž před Bohom płaći, zjewjena a wobswědčena přez tón zakoń a tych profetow. ref((Jan. 5, 46. Jap. zk. 10, 43.)) 

22. Ja rěču pak wot tajkeje prawdosće před Bohom, kotraž přińdźe přez wěru do Jezom Chrysta k wšitkim a na wšitkich wěrjacych. 

%----------------------------------- 

detail((Tekst na 18. njedźelu po swj. Trojicy. IV.))

%----------------------------------- 

23. [Přetož tudy njeje žane rozdźělenje; ale wšitcy su hrěšnicy a nimaju teje chwalby, kotruž woni na Bosy měć dyrbjeli; ref((St. 10, 12. Gal. 3, 28. 1 Kral. 8, 46.)) 

24. A budźa bjez zasłužby prawi činjeni z jeho hnady přez to wumóženje, kotrež přez Chrysta Jezusa so stało je; ref((Eph. 2, 8.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001530.tif.large.jpg 
%----------------------------------------------------------- 

25. Kotrehož Bóh je wustajił za hnadny stoł přez wěru we jeho krej, zo by wón tu prawdosć, kotraž před nim płaći, wopokazał přez spušćenje tych hrěchow, kotrež hač do teho časa běchu wostałe w Božej sćerpliwosći; ref((3 Mójz. 16, 15. Hebr. 4, 16.)) 

26. Zo by wón w nětčišim času wopokazał tu prawdosć, kotraž před nim płaći, tak zo by wón sam prawy był a praweho činił teho, kotryž je teje wěry do Jezusa. 

27. Hdźe teho dla wostanje ta chwalba? Kónc ma! Přez kotry zakoń? Přez skutkow zakoń? Nic tak, ale přez teje wěry zakoń. ref((St. 2, 17. 33. St 4, 2. 1 Kor. 1, 31.)) 

28. Přetož my za to mamy, zo čłowjek prawy budźe bjez teho zakonja skutkow (jeno) přez wěru.] ref((Gal. 2, 16.)) 

29. Je dha Bóh jeno židow Bóh? Njeje wón pak tež pohanow Bóh? Haj zawěrnje je wón tež pohanow Bóh. ref((St. 10, 12. Mal. 2, 10. 1 Kor. 12, 6.)) 

30. Přetož lutki jedyn Bóh je, kotryž prawe čini to wobrězanje z teje wěry, a tón njewobrězk (pohanow) přez tu wěru. 

31. Kak? Činimy dha zakoń kničomny přez wěru? Bóh teho njedaj! Ale my stwjerdźimy tón zakoń. ref((Mat. 5, 17. 18. 19.)) 

%----------------------------------- 

staw((4. staw.))

detail((Prawdosć wěry přez Abrahamowy přikład wułožena.))

%----------------------------------- 

1. Što prajimy pak wot našeho wótca Abrahama, zo wón je namakał po tym ćěle? 

2. To my prajimy: Jeli Abraham přez skutki prawy, dha ma wón derje chwalbu, nic pak před Bohom. 

3. Přetož što praji to pismo? Abraham je Bohu wěrił, a to je jemu za prawdosć přicpěte. ref((1 Mójz. 15, 6. Gal. 3, 6. Jak. 2, 23.)) 

4. Temu pak, kotryž skutki čini, njebudźe mzda z hnadu přicpěta, ale zo wón sebi tak zasłužił je. ref((St. 11, 6. Mat. 20, 7. 14.)) 

5. Temu pak, kotryž skutki nječini, wěri pak do teho, kotryž bjezbóžnych prawych čini, temu budźe jeho wěra přicpěta za prawdosć. ref((St. 3, 28.)) 

6. Jako tež Dawid praji: Ta zbóžnosć je jeno teho čłowjeka, kotremuž Bóh pšizpi tu prawdosć bjez skutkow, hdyž wón rjeknje: 

7. Zbóžni su ći, kotrymž jich přestupjenja su spušćene a kotrymž jich hrěchi su přikryte; ref((Ps. 32, 1. 2.)) 

8. Zbóžny je tón muž, kotremuž tón Knjez złósć njepšizpi. 

9. Ta sama zbóžnosć pak, dźe wona na to wobrězanje abo na tón njewobrězk? My dyrbimy wšak prajić, zo Abrahamej jeho wěra za prawdosć je přicpěta. 

10. Kak je wona pak jemu přicpěta? We wobrězanju abo w njewobrězku? Wěsće nic we wobrězanju, ale w njewobrězku. 

11. To znamjo pak teho wobrězanja dósta wón, zo by zygl było teje prawdosće teje wěry, kotruž wón hišće w tym njewobrězku dósta, tak zo by wón wótc był wšitkich tych, kotřiž wěrja w tym njewobrězku, zo by tym samym to tež přicpěte było za prawdosć; ref((1 Mójz. 17, 10.)) 

12. A zo by wón tež był wótc teho wobrězanja, nic samych tych, kotřiž z wobrězanja su, ale tež tych, kotřiž chodźa w stopach teje wěry, kotraž běše w tym njewobrězku našeho wótca Abrahama. 

13. Přetož tón slub, zo wón dyrbješe być herba teho swěta, njeje so stał Abrahamej abo jeho symjenju přez zakoń, ale přez tu prawdosć teje wěry. ref((1 Mójz. 17, 2. 6.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001531.tif.large.jpg 
%----------------------------------------------------------- 

14. Přetož jeli zo ći ze zakonja herbojo su, dha ta wěra ničo njeje a tón slub je kničomny sčinjeny, ref((Gal. 3, 18.)) 

15. Dokelž tón zakoń jeno hněw načini; přetož hdźež njeje zakoń, tam tež njeje přestupjenje. ref((St. 3, 20. St. 5, 13. St. 7, 8. 10.)) 

16. Teho dla dyrbi ta prawdosć přez tu wěru přińć, tak zo by wona była z hnadu, a tón slub twjerdy wostał wšitkemu symjenju, nic jeno temu samemu, kotrež pod zakonjom je, ale tež temu, kiž Abrahamoweje wěry je, kotryž je wótc nas wšitkich, ref((Gal. 3, 18.)) 

17. Jako tež pisane steji: Ja sym će wustajił za wótca wjele pohanow před Bohom, kotremuž ty wěrił sy, kotryž žiwych čini morwych a woła temu, kotrež njeje, zo by było. ref((1 Mójz. 17, 4.)) 

18. A wón je wěrił na nadźiju, hdźež žana nadźija njeběše, tak zo by wón był wótc wjele pohanow, jako tež k njemu prajene je: Tak budźe twoje symjo. ref((1 Mójz. 15, 5.)) 

19. A wón njebu słaby we wěrje; tež njepohlada wón na swoje ćěło, kotrež nětk běše morjene, dokelž wón skoro na sto lět stary běše; tež nic na tón morjeny žiwot teje Sary. ref((1 Mójz. 17, 17.)) 

20. Přetož wón njewosta na tym slubje Božim z njewěru, ale posylni so we wěrje a dawaše Bohu chwalbu, ref((Hebr. 11, 7.)) 

21. A měješe to za wězte, štož Bóh lubi, zo wón tež móže to činić. ref((Ps. 115, 3. Jez. 59, 1 Luk. 1, 37.)) 

22. Teho dla je tež jemu to za prawdosć přicpěte. ref((1 Mójz. 15, 6.)) 

23. To pak njeje pisane jeho sameho dla, zo to jemu je přicpěte, ref((St. i5, 4.)) 

24. Ale tež naše dla, kotrymž dyrbi być přicpěte, jeli zo wěrimy do teho, kotryž našeho Knjeza Jezusa je wot morwych zbudźił; ref((Jap. zk. 2, 24.)) 

25. Kotryž je našich hrěchow dla podaty a našeje prawdosće dla zbudźeny. 

%----------------------------------- 

staw((5. staw.))

detail((Wo někotrych płodach prawdosće wěry. Chrystus a Hadam pornjo sebi dźeržanaj.))

detail((Epiztola na njedźelu Lätare.))

%----------------------------------- 

1. [Dokelž teho dla smy prawi činjeni přez wěru, dha mamy pokoj z Bohom přez našeho Knjeza Jezom Chrysta; ref((St. 14, 17. Jan. 16, 33. Jez. 32, 17.18.)) 

2. Přez kotrehož my tež přistup mamy we wěrje k tej samej hnadźe, w kotrejž stejimy; a chwalimy so w nadźiji teje přichodneje krasnosće, kotruž Bóh dać budźe. ref((Eph. 2, 18. St. 3, 12.)) 

3. Nic pak samo to; ale my chwalimy so tež tych tyšnosćow, dokelž wěmy, zo tyšnosć sćerpliwosć přinjese; ref((Jak. 1, 2.)) 

4. A sćerpliwosć přinjese zhonjenje; zhonjenje pak přinjese nadźiju; ref((Jak. 1, 3.)) 

5. Nadźija pak njezahanibi. Přetož ta lubosć Boža je wulata do našeje wutroby přez swjateho Ducha, kotryž nam je daty. ref((Hebr. 6, 18. 19.)) 

6. Přetož tež Chrystus, jako my hišće słabi běchmy, je po tym času za nas bjezbóžnych wumrěł. 

7. Lědom pak něchtó wumrě praweho dla; jeneho dobreho dla móhł pak skerje něchtó wumrěć. ref((Jan. 15; 13.)) 

8. Teho dla chwali Bóh swoju lubosć k nam, zo Chrystus za nas je wumrěł, hdyž my hišće hrěšnicy běchmy. ref((Jan. 3, 16.)) 

9. Čim wjazy pak budźemy nětk zachowani přez njeho před hněwom, dokelž smy přez jeho krej prawi činjeni. 

10. Přetož hdyž my Bohu zjednani smy přez tu smjerć jeho Syna, jako hišće njepřećeljo běchmy, wjele skerje budźemy nětk zbóžni přez jeho žiwjenje, kiž my nětk zjednani smy. 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001532.tif.large.jpg 
%----------------------------------------------------------- 

11. Nic pak samo to; ale my so tež chwalimy Boha přez našeho Knjeza Jezom Chrysta, přez kotrehož my nětk to zjednanje smy dóstali. 

12. Teho dla, runje jako přez jeneho čłowjeka tón hrěch na swět je přišoł a smjerć přez tón hrěch, a je so tak ta smjerć k wšěm ludźom přećišćała, dokelž su wšitcy zhrěšili; ref((St. 6, 23.)) 

13. (Přetož hrěch běše derje na swěće hač do zakonja; ale hdźež žadyn zakoń njeje, tam nichtó nima teho hrěcha kedźbu. ref((St. 4, 15.)) 

14. Ale smjerć knježeše wot Hadama hač do Mójzasa tež nad tymi, kotřiž njejsu zhrěšili z runym přestupjenjom, jako Hadam, kotryž je znamjo teho, kotryž přińć měješe. ref((1 Kor. 15, 21. 45. 55.)) 

15. Ale tak so nima z tym darom, jako z tym hrěchom. Přetož hdyž přez jeneho čłowjeka hrěch jich wjele je zemrěło, wjazy je Boža hnada a dar jim wjele so dóstał přez tu hnadu teho jeničkeho čłowjeka Jezom Chrysta. ref((1 Kor. 15, 22. Jan. 1, 16.)) 

16. Ale nic njeje tón dar jeno na jedyn hrěch, jako přez teho jeneho hrěšnika jedyn hrěch wšitko skaženje. Přetož to sudźenje je wšak přišło z jeneho hrěcha k zatamanstwu; tón dar pak pomha tež z wjele hrěchow k prawdosći. 

17. Přetož hdyž teho jeneho jeho hrěcha dla smjerć je knježiła přez teho jeneho, wjele skerje budźa ći sami, kotřiž dóstanu tu połnosć teje hnady a tych darow k prawdosći, knježić w žiwjenju přez teho jeneho, Jezom Chrysta.) 

18. Teho dla, runje jako přez jeneho hrěch to zatamanstwo na wšěch čłowjekow přišło je, tak je tež přez jeneho prawdosć to prawečinjenje teho žiwjenja na wšěch čłowjekow přišło. ref((1 Kor. 15, 22.)) 

19. Přetož runje jako přez teho jeneho čłowjeka njeposłušnosć wjele hrěšnikow je sčinjenych, tak tež přez teho jeneho posłušnosć budźe jich wjele prawych sčinjenych. 

20. Tón zakoń je pak tež při tym nastupił, zo by tón hrěch mócniši był. Hdźež pak hrěch so je mócny sčinił, tam je hnada hišće mócniša; ref((St. 4, 15. St. 7, 8. Gal. 3, 10.)) 

21. Tak zo runje jako tón hrěch knježił je k smjerći, zo by tež tak knježiła ta hnada přez tu prawdosć k wěčnemu žiwjenju, přez Jezom Chrysta, našeho Knjeza. ref((St. 6, 23.)) 

%----------------------------------- 

staw((6. staw.))

detail((Wo wuswjećenju a nowej posłušnosći jako płodu prawdosće wěry.))

%----------------------------------- 

1. Što chcemy dha k temu prajić? Dyrbimy w hrěše wostać, zo by hnada mócniša była? 

2. Bóh to njedaj! Přetož kak chcyli my hišće žiwi być w hrěchach, kotrymž my smy wotemrěli? ref((Gal. 6, 14.)) 

%----------------------------------- 

detail((Epiztola na 6. njedźelu po swj. Trojicy.))

%----------------------------------- 

3 [Njewěsće, zo wšitcy, kotřiž smy na Chrysta Jezusa křćeni, ći smy na jeho smjerć křćeni? ref((Gal. 3, 27. Kol. 2, 12.)) 

4. Smy teho dla z nim pohrjebani přez křćenicu do smjerće, zo, runje jako Chrystus wot morwych zbudźeny je přez tu krasnosć teho Wótca, tak tež dyrbimy my w nowym žiwjenju chodźić. ref((St. 8, 10. Eph. 4, 23. Kol. 3, 8. 1 Pětr. 2, 1. St. 4, 1. 2. Hebr. 12, 1.)) 

5. Přetož hdyž my do njeho tak zašćěpjeni budźemy, zo my jemu runi smy w smjerći, dha my jemu tež w horjestaću runi budźemy; ref((2 Tim. 2, 11.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001533.tif.large.jpg 
%----------------------------------------------------------- 

6. Dokelž to wěmy, zo naš stary čłowjek z nim křižowany je, zo by to hrěšne ćěło přestało, zo bychmy dale hrěchu njesłužili. ref((Gal. 5, 24.)) 

7. Přetož štóž wumrěł je, tón je wot hrěcha prawy činjeny. 

8. Smy-li pak z Chrystusom wumrěli, dha wěrimy, zo my tež z nim žiwi budźemy; 

9. A wěmy, zo Chrystus, wot morwych zbudźeny, wjazy njewumrje; smjerć dale nad nim njeknježi. 

10. Přetož zo wón je wumrěł, je hrěchu wumrěł junu; zo pak je žiwy, je Bohu žiwy. ref((1 Pětr. 3, 18. Hebr. 9, 28.)) 

11. Tak tež wy, mějće so sami za tych, zo sće hrěchu morwi, ale žiwi Bohu w Chrystusu Jezusu, našim Knjezu.] 

12. Njedajće teho dla hrěchej knježić we wašim smjertnym ćěle, zo byšće jemu posłušni byli we jeho žadosćach; ref((1 Mójz. 4, 7. Ps. 119, 133.)) 

13. Tež njepodajće hrěchej swoje stawy, zo bychu brónje byłe teje njeprawdosće; ale podajće so sami Bohu, jako stanywši wot morwych žiwi, a swoje stawy Bohu, zo bychu byłe brónje teje prawdosće. 

14. Přetož hrěch njebudźe móc nad wami knježić, dokelž njejsće pod zakonjom, ale pod hnadu. 

15. Što teho dla? Dyrbimy hrěšić, dokelž njejsmy pod zakonjom, ale pod hnadu? Bóh to njedaj! ref((Jan. 1, 16.)) 

%----------------------------------- 

detail((Tekst na 6. njedźelu po třoch kralach. IV.))

%----------------------------------- 

16. [Njewěsće? komuž so podaće za wotročkow k posłušnosći, teho wotročcy sće wy, kotremuž wy posłušni sće, njech je hrěchej k smjerći, abo njech je tej posłušnosći k prawdosći? ref((Jan. 8, 34.)) 

17. Ale chwalba budź Bohu, zo sće wotročcy hrěchow byli, nětk pak sće z wutrobu posłušni temu znamjenju teje wučby, kotremuž wy podaći sće. 

18. Dokelž pak nětk sće wuswobodźeni wot hrěchow, sće wy wotročcy sčinjeni teje prawdosće.] 

19. Ja rěču po čłoróskim wašnju, wašeho ćěła słabosće dla. Runje jako swoje stawy sće k słužbje podali tej nješwarnosći a njeprawosći, wot jedneje njeprawdosće k druhej, tak podajće tež nětk swoje stawy k słužbje teje prawdosće na swjećenje. ref((St. 3, 5. St. 6, 13.)) 

20. Přetož jako hrěcha wotročcy běšće, dha běšće wy frej wot prawdosće. ref((Jan. 8, 34.)) 

21. Kajki dha wy tehdy wužitk měješće wot tych wěcow, kotrychž so nětk hanibujeće? Přetož kónc tych samych je smjerć. ref((Ez. 16, 61. 63. Rom. 8, 6.)) 

22. Nětk pak, dokelž wy wot hrěcha sće frej sčinjeni a Boži wotročcy, maće wy swój wužitk, zo swjeći budźeće; kónc pak je wěčne žiwjenje. 

23. Přetož smjerć je hrěchow mzda; ale dar Boži je to wěčne žiwjenje w Chrystusu Jezusu, našim Knjezu. ref((St. 5, 12.)) 

%----------------------------------- 

staw((7. staw.))

detail((Wo swobodźe zakonja, wužitku zakonja, bědźenju znutřkowneho a zwonkowneho čłowjeka.))

%----------------------------------- 

1. Njewěsće, lubi bratřa (přetož ja rěču z tymi, kotřiž zakoń wjedźa), zo tón zakoń knježi na čłowjeku tak dołho, jako wón žiwy je? ref((St. 6, 14.)) 

2. Přetož žónska, kotraž je pod mužom, tak dołho, jako jejny muž je žiwy, je k zakonjej přiwjazana; hdyž pak muž wumrě, je wona wumóžena wot teho zakonja, štož muža nastupa. ref((1 Kor. 7, 30.)) 

3. Jeli zo wona pak z druhim mužom dźerži, dokelž muž žiwy je, budźe wona mandźelstwo-łamarka mjenowana; hdyž pak muž wumrě, je wona frej wot zakonja, zo njeje mandźelstwo-łamarka, budźe-li wona z druhim mužom dźeržeć. ref((Mat. 5, 32.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001534.tif.large.jpg 
%----------------------------------------------------------- 

4. Tak tež, moji bratřa, wy sće tež morjeni zakonjej přez ćěło Chrystusowe, zo byšće byli druheho, ja praju druheho, kotryž wot morwych je stanył, tak zo bychmy Bohu płód přinjesli. 

5. Přetož jako w ćěle běchmy, běchu hrěšne žadosće (kotrež přez zakoń běchu zbudźene) mócne w našich stawach, zo smjerći płód přinjesechu; ref((St. 6, 21.)) 

6. Nětk pak smy my wot zakonja wumóženi a smy jemu wotemrěli, kotryž nas jatych dźeržeše, tak zo bychmy Bohu słužili w nowosći teho ducha a nic w starosći teje buchštaby (teho pismika). ref((St. 6, 2.)) 

7. Što chcemy teho dla prajić? Je zakoń hrěch? Bóh to njedaj! Ale hrěch ja njepóznach, chiba přez zakoń. Přetož ja bych tež ničo wot požadanja njewědźał, hdy budźiše zakoń njeprajił: Njepožadaj sebi. ref((2 Mójz. 20, 17. 5 Mójz. 5, 21.)) 

8. Tuž wza sebi pak hrěch winu na tej přikazni a spłodźi w mni wšelke požadanje. Přetož bjez zakonja běše hrěch morwy. ref((Jan. 15, 22.)) 

9. Ja pak běch něhdy žiwy bjez zakonja. Jako pak ta přikaznja přińdźe, wožiwi hrěch; 

10. Ja pak wumrěch, a namaka so, zo ta přikaznja mi k smjerći běše, kotraž mi wšak k žiwjenju data běše. ref((3 Mójz. 18, 5.)) 

11. Přetož hrěch wza sebi winu na tej přikazni a zjeba mje a mori mje přez tu samu přikaznju. 

12. Tak tež zakoń je wšak swjaty, a přikaznja je swjata, prawa a dobra. ref((1 Tim. 1, 8.)) 

13. Je pak, štož je dobre, mi k smjerći sčinjene? Bóh to njedaj! Ale hrěch, zo by so zjewił, zo wón hrěch je, je wón mi přez to dobre tu smjerć płodźił, tak zo by hrěch jara wulcy hrěšny był přez tu přikaznju. 

14. Přetož my wěmy, zo zakoń je duchowny; ale ja sym ćělny, pod hrěch předaty. ref((St. 8, 3. 1 Kral. 21, 20. 25.)) 

15. Přetož štož činju, to ja njewěm; přetož ja nječinju, štož bych chcył, ale štož hidźu, to ja činju. 

16. Jeli pak to činju, štož nochcu, dha ja k temu zwolu, zo zakoń je dobry. ref((Št. 12.)) 

17. Nětk pak ja to same wjazy nječinju, ale hrěch, kotryž w mni bydli. ref((Št. 20.)) 

%----------------------------------- 

detail((Epiztola na 13. njedźelu po swj. Trojicy.))

%----------------------------------- 

18. Přetož ja wěm, zo w mni, to je w mojim ćěle, njebydli ničo dobreho. Přetož tu wolu ja drje mam, ale zo bych dokonjał to, štož je dobre, to ja njenamakam. ref((1 Mójz. 6, 5. St. 8, 21.)) 

19. Přetož ja nječinju to dobre, kotrež chcu, ale to złe ja činju, kotrež ja nochcu. 

20. A dokelž pak, štož ja nochcu, činju, dha ja nětk to nječinju, ale tón hrěch, kotryž w mni bydli. 

21. Namakam teho dla, hdyž ja chcu to dobre činić, po tym zakonju, zo to złe při mni wisy. 

22. Ja wšak mam spodobanje na Božim zakonju, po znutřkownym čłowjeku; ref((Ps. 2.)) 

23. Widźu pak druhi zakoń w swojich stawach, kotryž so přećiwi zakonjej w mojej mysli a jima mje pod hrěchow zakoń, kotryž je w mojich stawach. ref((Gal. 5, 17.)) 

24. Ja hubjeny čłowjek, štó chce mje wumóž z teho ćěła teje smjerće? 

25. Ja dźakuju so Bohu přez Jezom Chrysta, našeho Knjeza. Słužu ja teho dla z myslu Božemu zakonjej, ale z ćěłom zakonjej tych hrěchow. 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001535.tif.large.jpg 
%----------------------------------------------------------- 

%----------------------------------- 

staw((8. staw.))

detail((Swoboda wot zatamanstwa, wo křesćijanskim žiwjenju, teho sameho towaršach, křižu a spytowanjach, a trošće přećiwo temu.))

%----------------------------------- 

1. Teho dla nětko ničo njeje, zo by zatamało tych, kotřiž w Chrystusu Jezusu su a po ćěle njechodźa, ale po tym duchu. 

2. Přetož zakoń teho ducha, kotryž žiwych čini w Chrystusu Jezusu, je mje wumóhł wot zakonja hrěchow a smjerće. 

3. Přetož štož zakonjej běše njemóžne (přetož zo běše přez ćěło posłabnjeny), to činješe Bóh a pósła swojeho Syna w podobnosći teho hrěšneho ćěła a hrěcha dla zatama hrěch w ćěle, ref((Jap. zk. 15, 10.)) 

4. Tak zo by ta prawdosć, kotruž zakoń měć chce, w nas była dopjelnjena, kotřiž my nětko nic po ćěle, ale po duchu chodźimy. 

5. Přetož kotřiž ćělni su, tajcy sebi požadaju, štož teho ćěła je; kotřiž pak duchowni su, ći, štož duchowne je, sebi požadaju. 

%----------------------------------- 

detail((Tekst na 8. njedźelu po swj. Trojicy. IV.))

%----------------------------------- 

6. [Teho ćěła požadanje pak je smjerć, a to duchowne požadanje je žiwjenje a měr. 

7. Přetož ćělne požadanje je njepřećelstwo přećiwo Bohu; dokelž Božemu zakonjej njeje poddane, pře to zo tež to njezamóžeše. ref((Jak. 4, 4.)) 

8. Kotřiž pak ćělni su, ći njezamóža so Bohu spodobać. 

9. Wy pak njejsće ćělni, ale duchowni, jeli zo Boži Duch we was bydli. Štóž pak Chrystusoweho Ducha nima, tón samy njeje jeho.] ref((1 Kor. 3, 16.)) 

10. Hdyž pak Chrystus we was je, je ćěło derje morwe hrěchow dla, tón duch pak je to žiwjenje teje prawdosće dla. 

11. Hdyž teho dla Duch teho, kotryž Jezusa wot morwych je zbudźił, we was bydli, tuž budźe tež tón, kotryž Chrystusa wot morwych je zbudźił, waše smjertne ćěła žiwe činić, teho dla, zo jeho Duch we was bydli. 

%----------------------------------- 

detail((Epiztola na 8. njedźelu po swj. Trojicy.))

%----------------------------------- 

12. [Smy teho dla, lubi bratřa, dołžnicy, nic ćěłu, zo bychmy po ćěle žiwi byli; ref((St. 6, 7. 18.)) 

13. Přetož jeli zo wy po ćěle žiwi budźeće, dha budźeće wumrěć; jeli zo pak přez ducha ćělne skutki moriće, budźeće wy žiwi. ref((Gal. 6, 8. Eph. 4, 22.)) 

14. Přetož kotrychž tón Duch Boži wodźi, ći su Bože dźěći. 

15. Přetož wy njejsće wotročkoweho ducha dóstali, zo so zaso bojeć dyrbjeli; ale wy sće dźěćaceho ducha dóstali, přez kotrehož wołamy: Abba, luby Wótče! ref((2 Tim. 1, 7. Gal. 4, 6. St. 3, 26.)) 

16. Tón samy Duch swědči z našim duchom, zo Bože dźěći smy. ref((2 Kor. 1, 22.)) 

17. Smy my pak dźěći, dha smy my tež herbojo, a zwar herbojo Boži a sobuherbojo Chrystusowi; jeli zo z nim sobu ćerpimy, zo bychmy tež z nim sobu překrasnjeni byli.] ref((Gal. 4, 7. Jap. zk. 14, 22.)) 

%----------------------------------- 

detail((Tekst na 4. njedźelu po swj. Trojicy. IV.))

%----------------------------------- 

18. [Přetož ja mam za to, zo nětčišeho časa ćerpjenje hódne njeje teje přichodneje krasnosće, kotraž so nad nami zjewić budźe. 

19. Přetož to tyšne wočakowanje teho stworjenja čaka na to zjewjenje tych dźěći Božich. 

20. Dokelž stworjenje je poddane kničomnosći, bjez swojeje wole přez teho sameho, kiž jo poddał je, na nadźiju. 

21. Přetož tež to stworjenje samo budźe wumóžene wot teje skaženeje słužby, k tej krasnej frejoće tych dźěći Božich. 

22. Přetož my wěmy, zo wšitko stworjenje sobu stona a so tyši z nami hač dotal.  
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001536.tif.large.jpg 
%----------------------------------------------------------- 

23. Nic pak wone samo, ale tež my, kiž mamy teho ducha prěńše dary, zdychujemy sami při sebi po tym dźěćatstwje, a čakamy na swojeho ćěła wumóženje.) ref((Gal. 4, 5. Luk. 21, 28.)) 

%----------------------------------- 

detail((Epiztola na nowe lěto.))

%----------------------------------- 

24. [Přetož my smy derje zbóžni, ale w nadźiji. Nadźija pak, kotruž widźimy, njeje nadźija; přetož kak móže so jedyn teho nadźeć, štož wón widźi? ref((2 Kor. 5, 7.)) 

25. Hdyž so pak teho nadźijemy, štož njewidźimy, tuž čakamy na to ze sćerpliwosću. ref((2 Kor. 4, 18.)) 

26. Teje runosće tež tón Duch je zpomozny našej słabosći. Přetož my njewěmy, što prosyć dyrbimy, jako so zaleži; ale tón Duch sam zastupa nas z njewurjeknjenym zdychowanjom najlěpje. ref((Mat. 20, 22.)) 

27. Tón pak, kotryž do wutrobow hlada, tón wě, što teho Ducha mysl je; přetož wón prosy za swjatych, za tym, kaž so Bohu spodoba. ref((Ps. 7, 10.)) 

28. My wěmy pak, zo tym, kiž Boha lubuja, wšitke wěcy k lěpšemu słuža, kotřiž po tym prjódkztajenju powołani su.] ref((Eph. 1, 11. St. 3, 11.)) 

29. Přetož kotrychž wón je prjedy znał, tych je wón tež prjedy wustajił, zo bychu podobni byli znamjenju jeho Syna, tak zo by tón | samy tón prěninarodźeny był bjez wjele bratrami. ref((Kol. 1, 18.)) 

30. Kotrychž wón pak je prjedy wustajił, tych je wón tež powołał; kotrychž wón pak powołał je, tych je wón tež prawych činił; kotrychž pak je prawych činił, tych je tež krasnych činił. 

31. Što dha chcemy dale prajić? 

%----------------------------------- 

detail((Tekst na njedźelu Reminizcere. IV.))

%----------------------------------- 

[Je Bóh za nas, štó móže přećiwo nam być? ref((4 Mójz. 14, 9.)) 

32. Kotryž tež sam swojeho Syna njeje přepušćił, ale je jeho za nas wšitkich podał; kaha by wón tež njechał z nim wšitko nam hnadnje dać? ref((1 Mójz. 22, 16. Jan. 3, 16.)) 

33. Štó chcył na wuzwolenych Božich skoržić? Bóh je tudy, kiž prawych čini. 

34. Štó chce zatamać? Chrystus je tudy, kiž wumrěł je, haj hišće wjazy, kiž tež zbudźeny je, kotryž je na prawicy Božej a zastupuje nas. ref((Hiob. 34, 29.)) 

35. Štó chce nas wotdźělić wot Chrystusoweje lubosće? žałosć? abo stysknosć? abo přesćěhanje? abo hłód? abo nahota? abo strachota? abo mječ? ref((Jan. 10, 28.)) 

36. Jako pisane steji: Twoje dla budźemy cylički dźeń zabići; my budźemy dźerženi jako wowcy k rězanju. ref((Ps. 44, 23. 1 Kor. 4, 9. 2 Kor. 4, 11.)) 

37. Ale we wšitkim tym přewinjemy dale bóle přez teho sameho, kiž nas lubował je. ref((1 Kor. 15, 57.)) 

38. Přetož ja sym wěsty, zo ani smjerć ani žiwjenje ani jandźel ani knjejstwo ani móc ani nětčiše ani přichodne, ref((Phil. 1, 6. 2 Tim. 1, 12.)) 

39. Ani wysoke ani hłuboke ani žane druhe stworjenje njemóže nas dźělić wot teje lubosće Božeje, kotraž je w Chrystusu Jezusu, našim Knjezu.] 

%----------------------------------- 

staw((9. staw.))

detail((Na zwonknym prjódkćehnjenju njewisy to wuzwolenje, ale na Božej hnadźe.))

%----------------------------------- 

1. Ja prawdu rěču w Chrystusu a njełžu, kotrehož mi swědčenje dawa moje swědomnje w swjatym Duchu, ref((St. 1, 9.)) 

2. So mam wulku zrudnosć a stajnu bolosć w swojej wutrobje. 

3. Přetož ja sym sam požadał, zo bych poklaty był wot Chrystusa za swojich bratrow, kotřiž moji přećeljo su po tym ćěle, ref((2 Mójz. 32, 32.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001537.tif.large.jpg 
%----------------------------------------------------------- 

4. Kotřiž su Israelscy, a jim słuša dźěćatstwo a krasnosć a wotkazanje a zakoń a Boža słužba a slubjenja; ref((5 Mójz. 7, 6.)) 

5. Kotrychž su tež ći wótcojo a z kotrychž je Chrystus po tym ćěle, kiž je Bóh nade wšitkim, chwaleny do wěčnosće. Hamjeń. ref((Mat. 1, 1. 23. Luk. 3, 23 u.)) 

6. Ja pak njepraju to, zo dyrbjało Bože słowo teho dla wupadnyć. Přetož wšitcy njejsu Israelscy, kotřiž su wot Israela; ref((4 Mójz. 23, 19. Jan. 8, 39. Rom. 2, 28.)) 

7. Tež nic wšitcy, kotřiž Abrahamowe symjo su, su teho dla tež dźěći; ale we Izaaku dyrbi to symjo mjenowane być; ref((1 Mójz. 21, 12. Gal. 4, 28. Hebr. 11, 18.)) 

8. To je, nic ći su Bože dźěći, kotřiž po ćěle dźěći su; ale te dźěći teho slubjenja budźa za symjo dźeržane. 

9. Přetož to je słowo teho slubjenja, hdyž wón praji: Wokoło teho časa chcu ja přińć, a Sara dyrbi syna měć. ref((1 Mójz. 18, 10.)) 

10. Nic pak jeno je to tak, ale tež jako Rebekka wot teho jeneho Izaaka, našeho wótca, ćežka bu; ref((1 Mójz. 25, 21.)) 

11. Prjedy dyžli so tej dźěsći narodźištej a ani dobre ani złe njeběštej činiłej, tak zo by to postajenje Bože wostało po tym wuzwolenju, bu k njej prajene, 

12. Nic ze zasłužby tych skutkow, ale z hnady teho, kiž powoła, tak: Tón wjetši budźe słužić temu mjeńšemu. ref((1 Mójz. 25, 238. 2 Sam. 8, 14.)) 

13. Jako tež pisane je: Jakuba sym ja lubo měł, ale Ezawa sym ja hidźił. ref((Mal. 1, 2. 3.)) 

14. Što chcemy my dha tudy prajić? Je dha Bóh njeprawy? Bóh to njedaj! ref((5 Mójz. 32, 4.)) 

15. Přetož wón praji Mójzasej: Komuž sym ja hnadny, temu sym ja hnadny; a nad kimž so ja smilu, nad tym so ja smilu. ref((2 Mójz. 33, 19.)) 

16. A njeje tak na tym, kotryž chce, ani na tym, kotryž běži, ale na Bosy, kotryž so smili, ležane. 

17. Přetož to pismo praji Pharaonej: Na to sym ja će zbudźił, zo bych ja na tebi swoju móc wopokazał, a zo by tak moje mjeno po wšej zemi připowědane było. ref((2 Mójz. 9, 16. St. 14, 4. 17.)) 

18. Smili wón so teho dla, nad kimž wón chce, a stwjerdźi, kohož wón chce. 

19. Rjeknješ ty pak ke mni: Čoho wón pak nam winu dawa? Štó móže so jeho woli přećiwić? 

20. Haj, luby čłowječe, štó sy ty, zo chceš z Bohom prawować? Rjeknje tež skutk k swojemu mištrej: Čoho dla wudźěłaš mje tak? ref((Hiob. 9, 12. Kn. mudr. 12, 12. Jez. 45, 9.)) 

21. Nima hornčer mocy na hlinje, zo by z jeneho krucha sebi wudźěłał sudobje, jene k česći, druhe pak k nječesći? ref((Jez. 18, 6. Kn. mudr. 15,7.)) 

22. Teho dla, jako Bóh chcyše hněw wopokazać a swoju móc zjewić, je wón z wulkej sćerpliwosću znosył te sudobja teho hněwa, kotrež su k zatamanstwu zhotowane; ref((St. 2, 4. 2 Pětr. 2, 0.)) 

23. So by wón zjawne činił to bohatstwo swojeje krasnosće na sudobjach teje smilnosće, kotrež wón je přihotował k krasnosći; ref((Eph. 1, 4. 7. Kol. 1, 27.)) 

24. Kotrychž wón tež je powołał, nas, ja praju, nic jeno ze židow, ale tež z pohanow. 

25. Jako wón tež přez Hozeasa praji: Ja chcu temu swój lud rěkać, kiž njeje mój lud, a swoju lubu, kotraž luba njeběše. ref((Hoz. 2, 23. 1 Pětr. 2, 10.)) 

26. A budźe so stać, zo na tym měsće, hdźež je jim rěčane: Wy njejsće mój lud! tam dyrbjaž woni dźěći teho žiweho Boha mjenowani być. ref((Hoz. 1, 10. Jez. 65, 1.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001538.tif.large.jpg 
%----------------------------------------------------------- 

27. Jezajas pak woła na Israela: Hdy by to wurachnowanje tych Israelskich dźěći było jako mórski pěsk, dha wšak tón zbytk zbóžny budźe; ref((Jez. 10, 22. 23. Rom. 11;, 5.)) 

28. Přetož zahubjenje budźe činić a to přikrótšić k prawdosći, haj to zahubjenje budźe tón Knjez činić na zemi. 

29. A jako Jezajas wot teho rěči: Hdy by nam tón Knjez Zebaoth symjenja njewostajił, bychmy byli jako Sodom a Gomorrje podobni. ref((Jez. 1, 9. 1 Mójz. 19, 24.)) 

30. Štoha chcemy nětk prajić? To chcemy prajić: Pohanjo, kotřiž njejsu za tej prawdosću stali, ći su tu prawdosć dóstali; ja rěču pak wot teje prawdosće, kotraž z wěry přińdźe. ref((St. 10, 20.)) 

31. Israel pak je stał za zakonjom teje prawdosće a njeje zakonja teje prawdosće dóstał. ref((St. 10, 2.)) 

32. Čoho dla to? Teho dla, zo woni to nic z wěry, ale ze skutkow teho zakonja pytaju. Přetož woni su so storčili wo tón kamjeń teho wobraženja, 

33. Jako pisane je: Hlaj, ja kładu w Cionje kamjeń teho wobraženja a skału teho pohóršenja; a kóždy, kotryž do njeho wěri, njebudźe zahanibjeny. ref((Jez. 8, 14. St. 28, 16. Mat. 21, 42.)) 

%----------------------------------- 

staw((10. staw.))

detail((To, zo wěm, zo sym wuzwoleny, njenamakam w zakonju, ale we ewangeliju.))

%----------------------------------- 

1. Lubi bratřa, mojeje wutroby požadanje je, a ja prošu tež Boha za Israel, zo bychu zbóžni byli. 

2. Přetož ja dawam jim swědčenje, zo woni maju surowosć k Bohu, ale z njerozumom. ref((Gal. 1, 14.)) 

3. Přetož woni njepóznaju tu prawdosć, kotraž před Bohom płaći, a mysla sami swoju prawdosć wustajić, a njejsu tak tej prawdosći, kotraž před Bohom płaći, poddani. ref((St. 9, 30. 31. Ps. 69, 20.)) 

4. Přetož Chrystus je teho zakonja kónc; štóž do njeho wěri, tón je prawy. ref((Mat.5,17. Jan. 3, 18.)) 

5. Mójzas derje piše wot teje prawdosće, kotraž z teho zakonja přińdźe: Kotryž čłowjek te wěcy čini, tón budźe w nich žiwy. ref((3 Mójz. 18, 5. Ez. 20, 11. Gal. 3, 12.)) 

6. Ale prawdosć, kotraž je z wěry, praji tak: Njerjekń w swojej wutrobje: Štó chce horje stupić do njebjes (to je Chrysta z wysoka zwjesć)? ref((5 Mójz. 30, 12.)) 

7. Abo štó chce dele do hłubokosće stupić (to je Chrysta wot morwych zbudźić)? 

8. Ale što praji wona? 

%----------------------------------- 

detail((Tekst na 1. njedźelu po swj. Trojicy. IV.))

%----------------------------------- 

[To słowo je tebi blisko w twojim rće a w twojej wutrobje. To je to słowo teje wěry, kotrež my powědamy. ref((5 Mójz. 30, 14. 1 Tim. 4, 6.)) 

9. Jeli zo ze swojim ertom wuznaješ Jezusa, zo wón tón Knjez je, a wěriš w swojej wutrobje, zo Bóh jeho wot morwych je zbudźił, budźeš ty zbóžny. 

10. Přetož hdyž z wutrobu wěrimy, budźemy prawi, a hdyž ze ertom wuznajemy, budźemy zbóžni. ref((Ps. 116, 10.)) 

11. Přetož pismo praji: Štóž do njeho wěri, tón njebudźe k hanibje. ref((Jez. 28, 16.)) 

12. Tu njeje žane rozdźělenje bjez Židami a Grichami; přetož wšěch hromadźe je jedyn Knjez, bohaty na wšěch, kiž so k njemu wołaju.] ref((Jap. zk. 10, 34.)) 

%----------------------------------- 

detail((Tekst na swjedźeń třoch kralow. IV.))

%----------------------------------- 

13. [Přetož štóž so k temu mjenu teho Knjeza budźe wołać, tón budźe zbóžny. ref((Joel. 2, 32. Jap. zk 2, 21.)) 

14. Kaha dha dyrbja so wołać k temu, do kotrehož woni njewěrja? Kaha pak dyrbja wěrić, wot kotrehož ničo njejsu słyšeli? Kaha pak dyrbja słyšeć bjez prědarja?
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001539.tif.large.jpg 
%----------------------------------------------------------- 

15. Kaha pak dyrbja prědować, hdyž njejsu pósłani? Jako pisane steji: Kak krasne su te nohi tych, kotřiž měr připowědaju, kotřiž dobre wěcy připowědaju! ref((Jez. 52, 7.)) 

16. Ale woni njejsu wšitcy ewangeliju posłušni. Přetož Jezajas praji: Knježe, štó wěri našemu prědowanju? ref((2 Thes. 1, 8. Jez. 53, 1. Jan. 12, 38.)) 

17. Teho dla přińdźe wěra z prědowanja, prědowanje pak přez Bože słowo. ref((Jan. 17, 20.)) 

18. Ja praju pak: Njejsu woni to słyšeli? Zawěsće jich hłós je do wšěch krajow wušoł a do kónca teho swěta jich słowa.) ref((Ps. 19, 5. Jez. 49, 6.)) 

19. Ja praju tak: Njeje Israel sto póznał? Tón prěni Mójzas praji: Ja chcu was k zawisći přinjesć na tym, kotryž mój lud njeje; a na hłupym ludu chcu ja was rozhněwać. ref((5 Mójz. 32, 21.)) 

20. Jezajas pak wochrobli so po tym a praji: Ja sym namakany wot tych, kotřiž mje njejsu pytali, a sym so zjewił tym, kotřiž so njejsu po mni prašeli. ref((Jez. 65, 1. Rom. 9, 30.)) 

21. K Israelej pak praji wón: Přez cyły dźeń sym ja swojej ruce přestrěł k ludu, kotryž sebi njeda prajić a kotryž so přećiwi. ref((Jez. 65, 2.)) 

%----------------------------------- 

staw((11. staw.))

detail((Wuzwolenje njeda so přewobroćić.))

%----------------------------------- 

1. Praju ja teho dla: Je dha Bóh swój lud zastorčił? Bóh to njedaj! Přetož ja sym tež Israelski, ze symjenja Abrahamoweho, ze šlachty Benjaminoweje. ref((Jer. 31, 37.)) 

2. Bóh njeje swojeho luda zastorčił, kotryž wón je prjedy widźił. Abo njewěsće, što to pismo praji wot Eliasa? kak wón stupiwši před Boha přećiwo Israelej praji: 

3. Knježe, woni su twojich profetow skóncowali a twoje wołtarje su woni rozkopali; a ja sym sam wostał, a woni steja mi za mojim žiwjenjom. ref((1 Kral. 19, 10. 14.)) 

4. Ale što jemu praji Bože wotmołwjenje? Ja sym sebi wostajił sydom tawzynt mužow, kotřiž swoje kolena njejsu zhibowali před Baalom. ref((1 Kral. 19, 18.)) 

5. Tak teho dla tež w nětčišim času je, zo wšak někotři wostanu po wuzwolenju teje hnady. ref((St. 9, 27.)) 

6. Jeli zo pak z hnady, dha njeje ze zasłužby tych skutkow; hewak by hnada njebyła hnada. Jeli pak to ze zasłužby tych skutkow, dha hnada njeje ničo; hewak by skutk njebył skutk. 

7. Kak dha? Cžohož Israel hlada, teho wón njedóstanje; ale to wuzwolenje dóstanje jo, a druzy su stwjerdźeni; ref((St. 9, 31.)) 

8. Jako pisane steji: Bóh je jim dał złoboćiweho ducha; woči, zo bychu njewidźeli, a wuši, zo bychu njesłyšeli, hač do teho dźensnišeho dnja. ref((Luk. 8, 10.)) 

9. A Dapit praji: Jich blido budź jim kosydło a pasle a pohóršenje a zapłaćenje; ref((Ps. 69, 24. 25.)) 

10. Zaslep jich woči, zo njewidźa, a zhibuj jich chribjet kóždy čas. 

11. Praju ja dha: Su woni teho dla zawidźeli, zo bychu panuli? Bóh to njedaj! Ale z jich pada je pohanam to zbože so dostało, zo by jich do zawisće přiwjedł. ref((Jap. zk. 18, 46.)) 

12. Přetož je-li jich pad teho swěta bohatstwo a jich njedostatk je pohanow bohatstwo, ćim wjazy je to jich połnosć. 

13. S wami pohanami rěču ja; přetož dokelž ja pohanow japoštoł sym, chcu ja swój hamt česćić, 

14. Hdy bych ja tych, kotřiž moje ćěło su, móhł k zawisći zbudźić a zo bych někotrych wot nich k zbóžnosći pšiwjedě. ref((1 Tim. 4, 16.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001540.tif.large.jpg 
%----------------------------------------------------------- 

15. Přetož hdyž jich zaćisnjenje teho swěta zjednanje je, što by to hinak było, dyžli to žiwjenje wot morwych wzać? 

16. Jeli rozměšk swjaty, dha je tež ćěsto swjate; a jeli korjeń swjaty, su tež wěsće hałozy swjate. 

17. Hač runje pak někotre tych samych hałozow su rozłamane, a ty, kiž ty płonowe drjewo běše, sy bjez nich šćěpjeny a sy runje tež dóstał teho korjenja a teje włohi w tym wolijowym drjewje; ref((Jer 11, 16.)) 

18. Njechwal so teho dla přećiwo hałozam. Jeli zo so pak přećiwo nim chwališ, dyrbiš ty wjedźić, zo ty korjenja njenjeseš, ale korjeń njese tebje. 

19. Rjeknješ ty pak: Hałozy su rozłamane, zo bych ja do nich zašćěpjeny był. ref((Jap. zk. 13, 46.)) 

20. Derje prajiš. Wone su rozłamane přez njewěru; ty stejiš pak přez tu wěru: njebudź wysoko mysleny, ale bój so! ref((1 Kor. 10, 12.)) 

21. Njeje Bóh tych přirodźenych hałozow přepušćił, zo wón snadnje tebje tež njepřepušći. 

22. Teho dla wohladaj tu dobroćiwosć a surowosć Božu; tu surowosć wšak nad tymi, kotřiž su panuli, tu dobroćiwosć pak na tebi, jeli zo při dobroćiwosći wostanješ; hewak budźeš tež ty porubany. ref((Jan. 15, 2. 4.)) 

23. A tež pak woni, jeli zo njewostanu w njewěrje, budźa zaso zašćěpjeni; přetož Bóh móže jich derje zaso zašćěpić. 

24. Přetož syli ty z wolijoweho drjewa, kotrež z pširodźenja płonowe běše, wurubany a přećiwo pširodźenju do dobreho wolijowca sy zašćěpjeny; ćim wjazy budźa ći sami, kotřiž z přiroda su, zašćěpjeni do swojeho sameho wolijowca. ref((Jer 11; 16.)) 

%----------------------------------- 

detail((Tekst na 10. njedźelu po swj. Trojicy. IV.))

%----------------------------------- 

25. [Ja wam pak nochcu zamjelčeć, lubi bratřa, zo byšće njewjedźili teho potajnstwa, zo byšće sami při sebi mudri njebyli: Zaslepjenje je so někotrym Israelskim stało, hač by ta połnosć tych pohanow nutř zašła, 

26. A tak wšitkón Israel zbóžny był, jako pisane steji: Se Siona budźe přińć, kotryž budźe wumóž a wotwobroćić tu bjezbóžnosć wot Jakuba; ref((2 Kor. 3, 16. Jez. 59, 20. Ps. 14, 7.)) 

27. A to je moje wotkazanje z nimi, hdyž jich hrěch budu preč wzać. ref((Jer. 31, 33.)) 

28. Štož dha nastupa to ewangelion, mam ja jich za njepřećelow, waše dla; ale po tym wuzwolenju lubuju ja jich tych wótcow dla. 

29. Přetož Bože dary a powołanje njejsu tajke, zo by jemu jich žel było. 

30. Přetož runje jako tež wy něhdy njejsće wěrili do Boha, nětk pak sće wy smilnosć dóstali na jich njewěrje; 

31. Tak tež woni su nětk njechali wěrić na tu smilnosć, kotraž so wam je dostała, zo bychu tež woni smilnosć dóstali. 

32. Přetož Bóh je wšitkich pod njewěru zanknuł, zo by so nade wšitkimi smilił.] ref((Gal. 3, 22. Ps. 145, 9.)) 

%----------------------------------- 

detail((Epiztola na swjedźeń swj. Trojicy.))

%----------------------------------- 

33. [O kajka hłubokosć teho bohatstwa, woboje teje mudrosće a wědomostnosće Božeje! Kak k njedopytanju su jeho sudźenja a k njewuslědźenju jeho puće! ref((Hiob. 11, 7. Ps. 36, 7.)) 

34. Přetož štó je teho Knjeza mysl póznał? abo štó je jeho radźićel był? ref((Hiob. 15, 8. Jez. 40, 13. Jer. 23, 18. Kn mudr. 9, 13. 1 Kor 2, 16.)) 

35. Abo štó je jemu što prjedy dał, zo by so jemu zaso zapłaćiło? ref((Hiob. 41, 2.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001541.tif.large.jpg 
%----------------------------------------------------------- 

36. Přetož wot njeho a přez njeho a w nim su wšitke wěcy. Jemu budź česć do wěčnosće. Hamjeń.] 

%----------------------------------- 

staw((12. staw.))

detail((Napominanje k křesćijanskim počinkam, wosebje k lubosći.))

detail((Epiztola na 1. njedźelu po třoch kralach.))

%----------------------------------- 

1. [Ja napominam teho dla was, lubi bratřa, přez tu smilnosć Božu, zo byšće swoje ćěła podali za žiwy, swjaty a Bohu spodobny wopor, kotryž je waša rozumna Boža słužba; ref((St. 6, 13. 1 Thes. 4, 3.)) 

2. A nječińće po runym wašnju tuteho swěta, ale přeměńće so z wobnowjenjom swojeje mysle, zo byšće wy spytali, kotra je ta dobra a spodobna a dokonjana Boža wola. ref((Eph. 4, 28. Eph. 5, 17. 1 Thes. 4, 3.)) 

3. Přetož ja praju přez tu hnadu, kotraž mi data je, kóždemu bjez wami, zo by nichtó wjazy do so njedźeržał, dyžli so słuša dźeržeć; ale zo by kóždy z rozumom, štož zdobne je, do so dźeržał, za tym jako Bóh komu měru teje wěry je wotměrił. ref((Eph. 4,7.  Kor. ?, 17. St.12, 11.)) 

4. Přetož kaž my w jednym ćěle wjele stawow mamy, ale wšitke stawy pak nimaju jenake dźěło; ref((1 Kor. 12, 12.)) 

5. Tak je nas wjele jene ćěło w Chrystusu, ale bjez sobu je jedyn druheho staw, ref((1 Kor. 12, 27.)) 

6. A mamy wšelke dary po tej hnadźe, kotraž nam data je. ref((1 Kor. 12, 4.)) 

7. Ma-li štó wěšćenje (abo dar, Bože pismo wułožić), dha njech je wěrje podobne. Ma-li štó słužbu, dha njech słužby hlada. Wučili štó, dha njech wučby hlada. ref((1 Pětr. 4, 10. 11.)) 

8. Štóž napomina, njech tón napominanja hlada. Štóž wudźěli, njech tón wudźěli z wutrobnej swěrnosću. Štóž prjódk steji, tón so tež staraj. Štóž smilnosć wopokaže, tón čiń to z wjesołosću.] ref((Mat. 6, 3. 2 Kor. 8, 2.)) 

%----------------------------------- 

detail((Epiztola na 2. njedźelu po třoch kralach.))

%----------------------------------- 

9. [Lubosć njebudź falšna. Hidźće to złe a dźeržće so k dobremu. ref((1 Tim. 1, 5. Ps. 97,10.))

10. Bratrska lubosć bjez wami budź wutrobna. S česću so bjez sobu zachadźejće. ref((Eph. 4, 3.)) 

11. Njebudźće lěni, štož činić maće. Budźće horzy w duchu. Słužće času (Knjezej). ref((Zjew. 3, 15. Eph. ó, 16.)) 

12. Budźće wjeseli w nadźiji, sćerpliwi w ćěsnosći, wobstajni w modlitwje. ref((Luk. 10, 20.)) 

13. Bjerće so po potrěbnosćach tych swjatych horje. Hospodujće radźi. ref((1 Mójz. 18, 3. Hebr. 13, 2.)) 

14. Žohnujće tych, kiž was přesćěhaju; žohnujće a njeswarće. ref((Mat. 5, 44. 1 Kor. 4, 12. Jap. zk. 7, 60.)) 

15. Wjeselće so z tymi, kiž so wjesela, a płačće z tymi, kiž płača. 

16. Mějće bjez sobu jenaku mysl. Njemyslće na wysoke wěcy, ale dźeržće so k niskim. ref((St. 15, 5.)) 

17. Njedźeržće so sami za mudrych.]

%----------------------------------- 

detail((Epiztola na 3. njedźelu po třoch kralach.))

%----------------------------------- 

[Njepłaćće nikomu złósć ze złósću. Kedźbujće prjedy na to, štož česne je přede wšěmi ludźimi. ref((Přisł. 20, 22. 1 Thes. 5, 15. 1 Pětr. 3, 9.)) 

18. Jeli móžno, tak wjele hač na was je, dha dźeržće měr ze wšěmi ludźimi. ref((Mark. 9, 50. Hebr. 12, 14.)) 

19. Njewjećće so sami, moji najlubši, ale dajće město hněwu Božemu. Přetož pisane steji: Wjećenje je moje, ja chcu zapłaćić, praji tón Knjez. ref((3 Mójz. 19, 18. Mat. 5, 39. 1 Kor. 6, 7. | 5 Mójz. 32, 35. Ps. 94, 1. Hebr. 10, 30.)) 

20. Jeli teho dla twój njepřećel hłódny, nasyć jeho; chce-li so jemu pić, napowaj jeho. Přetož hdyž to činiš, budźeš ty žehliwe wuhle na jeho hłowu nahromadźić. ref((Přisł. 25, 21. 25. Mat. 5, 44.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001542.tif.large.jpg 
%----------------------------------------------------------- 

21. Njedaj so złemu přewinyć, ale přewiń ty to złe z dobrym.] ref((Kn. mudr. 7, 30.)) 

%----------------------------------- 

staw((13. staw.))

detail((Kak so přećiwo wyšnosći, blišemu a sebi samym zadźeržeć mamy.))

detail((Tekst na 23. njedźelu po swj. Trojicy. IV.))

%----------------------------------- 

1. [Kóždy budź podany tej wyšnosći, kotraž móc nad nim ma. Přetož žana wyšnosć njeje, chiba wot Boha; hdźež pak wyšnosć je, ta je wot Boha postajena. ref((Tit. 3, 1. Kn. mudr. 6, 4. Jan. 19, 11.)) 

2. Teho dla, štóž so přećiwo wyšnosći staji, tón staji so přećiwo Božemu wustajenju; ći pak, kiž so přećiwja, budźa sudźenje na so dostać. 

3. Přetož mócnych so njetrjebaju bojeć, kotřiž dobre činja, ale kotřiž złe činja. Nochceš-li so pak bojeć wyšnosće, čiń dobre; dha budźeš chwalbu wot teje sameje měć. ref((Luk. 22, 25.)) 

4. Přetož wona je Boža słužownica tebi k dobremu. Jeli zo pak złe činiš, bój so, přetož wona so podarmo z mječom njenosy; wona je Boža słužownica a so k štrafje wjeći na tym, kiž złe čini. 

5. Dha dyrbiće teho dla poddani być, nic jeno štrafy dla, ale tež swědomnja dla. ref((1 Pětr. 2, 13.)) 

6. Teho dla wy tež zło dawaće; woni su Boži słužomnicy, kotrymž přisteji na to kedźbować. 

7. Dha dajće kóždemu, štož so słuša: Dawk, komuž dawk słuša; zło, komuž zło słuša; bojosć, komuž bojosć słuša; česć, komuž česć słuša.] ref((Mat. 22, 21. Mark. 12, 17.)) 

%----------------------------------- 

detail((Epiztola na 4. njedźelu po třoch kralach.))

%----------------------------------- 

8. [Njebudźće nikomu ničo winowaći, chiba to, zo so bjez sobu lubujeće; přetož štóž druheho lubuje, tón je zakoń dopjelnił. ref((Gal. s5, 14. Kol. 3, 14. 1 Tim. 1, 5.)) 

9. Přetož štož prajene je: Ty njedyrbiš mandźelstwo łamać, ty njedyrbiš mordować, ty njedyrbiš kranyć, ty njedyrbiš falšnje swědčić, ty njedyrbiš požadać, a jeli zo kotra druha kazń je, ta budźe w tym słowje wobzamknjena, tak: Ty dyrbiš swojeho blišeho lubować, jako sam so. ref((2 Mójz. 10, 13 x. 5 Mójz. 5, 17 x. 3 Mójz. 19, 18. Mark. 12, 31.)) 

10. Lubosć k blišemu žaneje škody nječini. Je teho dla lubosć teho zakonja dopjelnjenje.] ref((1;Kor. 13, 4.))

%----------------------------------- 

detail((Epiztola na 1. njedźelu adwenta.))

%----------------------------------- 

11. [A tak, dokelž wěmy tón čas, zo štunda tu je, zo bychmy ze spanja stawali (přetož naše zbože nětk bliše je, hač hdyž my wěrjachmy), ref((Eph. 5, 14. 1 Thes. 5, 6. 1 Kor. 15, 34. Hebr. 6, 9.)) 

12. Nóc je so minyła, dźeń pak je so přibližił. dha wotpołožmy teho dla skutki teje ćěmnosće a woblečmy so brónje teho swětła. ref((1 Jan. 2, 8; Eph. 5, 11.)) 

13. Chodźmy pócćiwje jako wodnjo, nic we wobžranstwje a wopiłstwje, nic w komorach a njepócćiwosći, nic w swarjenju a zawisći; ref((Luk. 21, 34. Eph. 5, 18. Jak. 3, 14.)) 

14. Ale woblečće so teho Knjeza Jezom Chrysta|, a pytajće ćěła tak, zo samopašne njebudźe. ref((Gal. 3, 27. Kol. 3, 10.)) 

%----------------------------------- 

staw((14. staw.))

detail((Kak so přećiwo słabym zadźeržeć mamy.))

%----------------------------------- 

1. Po słabym we wěrje pak so horje bjerće a njezamolće te swědomnja. ref((St. 15, 1. Jap. zk. 20, 35. 1 Kor. 8, 9. Gal. 5, 10.)) 

2. Přetož jedyn wěri, zo móže wšitko jěsć; druhi pak, kotryž słaby je, tón jě sele. ref((1 Mójz. 1, 29. St. 9, 3.)) 

3. Tón, kotryž jě, njech njezaspi teho, kotryž njejě; přetož Bóh je jeho horje wzał. ref((Kol. 2, 16.)) 

4. Štó sy ty, zo cuzeho wotročka sudźiš? Wón wšak swojemu knjezej steji abo panje. Wón pak móže derje stajeny być; přetož Bóh móže jeho derje stajić. ref((Mat. 7, 1. Rom. 2, 1. Jak. 4, 12.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001543.tif.large.jpg 
%----------------------------------------------------------- 

5. Jedyn dźerži sebi tón dźeń wyše dyžli druhi; a druhi dźerži kóždy dźeń jenak runy. Kóždy budź w swojej mysli wěsty. ref((Gal. 4, 10.)) 

6. Štóž rozdźělenje čini bjez dnjemi, tón čini to temu Knjezej; štóž pak nječini rozdźělenje, tón to tež temu Knjezej nječini. Štóž jě, tón jě temu Knjezej, přetož wón so Bohu dźakuje. A štóž njejě, tón temu Knjezej njejě a dźakuje so Bohu. ref((5 Mójz. 8, 10. 1 Kor. 10, 31.))

%----------------------------------- 

detail((Tekst na njedźelu po nowym lěće. IV.))

%----------------------------------- 

7. [Přetož žadyn bjez nami njeje sam sebi žiwy a žadyn njewumrje sam sebi. 

8. Hdyž pak žiwi smy, smy my temu Knjezej žiwi; wumrjemy my, dha wumrjemy my temu Knjezej. Teho dla njech my smy žiwi abo njech wumrjemy, smy my teho Knjeza. ref((2 Kor. 5, 15. Gal. 2, 20.)) 

9. Přetož k temu je tež Chrystus wumrěł a stanył a wožiwił, zo by wón na morwych a na žiwych knježił.] ref((2 Kor.5, 15: Jap. zk. 10, 42.)) 

10. Ty pak, što sudźiš swojeho bratra? Abo ty druhi, što zaspiš ty swojeho bratra? Přetož my budźemy wšitcy postajeni před tón sudny stoł Chrystusowy; ref((Luk. 6, 37. Mat. 25, 31. 32. Jap. zk. 17, 31. 2 Kor. 5, 10.)) 

11. Jako pisane steji: Tak wěsće jako ja žiwy sym, praji tón Knjez, přede mnu dyrbja wšitke kolena so poklakować a wšitke jazyki dyrbja Boha póznać. ref((Jez. 45, 23. Phil. 2, 10.)) 

12. Budźe teho dla kóždy wot nas sam za so Bohu rachnowanje dać. ref((Mat. 12, 36. Gal. 6, 5.)) 

13. Teho dla njesudźmy wjazy jedyn druheho; ale to sudźće skerje, zo njebyšće nastorčenje ani pohóršenje bratrej kładli. ref((Mat. 18, 7.)) 

14. Ja wěm a sym wěsty w tym Knjezu Jezusu, zo ničo nječiste njeje samo na sebi; chiba štóž što dźerži za nječiste, temu je nječiste. ref((Mat. 15, 11.)) 

15. Jeli zo pak twój bratr na twojej jědźi rozrudźeny budźe, dha hižom njechodźiš po lubosći. Luby, njeskaž ze swojej jědźu teho, za kotrehož je Chrystus wumrěł. ref((1 Kor. 8, 11. 13.)) 

16. Hladajće so teho dla, zo by to waše dobre hanjene njebyło. ref((Phil. 2, 12.)) 

%----------------------------------- 

detail((Tekst na 15. njedźelu po swj. Trojicy. IV.))

%----------------------------------- 

17. [Přetož to Bože kralestwo njeje jědź ani piće, ale prawdosć a měr a radosć w swjatym Duchu. ref((Luk. 17, 20.)) 

18. Přetož štóž w tym Chrystusej słuži, tón je Bohu spodobny a ludźom chwalobny. ref((1 Thes. 2, 15.)) 

19. Stejmy teho dla za tym, štož k měrej słuži a štož k polěpšenju bjez nami słuži.] ref((St. 12, 18. St. 15, 2.)) 

20. Njeskaž wšak jědźe dla tón Boži skutk. Wšitko woprawdźe je čiste; ale temu njeje dobre, kotryž to jě z pohóršenjom swojeho swědomnja. ref((Št. 15. Mat. 15, 11. Jap. zk. 10, 15.)) 

21. Wjele lěpje je, zo njejěš mjasa a njepiješ wina, ani zo nječiniš teho, na čimž so twój bratr storči abo hórši abo wosłabnje. ref((1 Kor: 3, 13.)) 

22. Maš ty tu wěru, měj ju sam při sebi před Bohom. Zbóžny je tón, kotryž sam sebi žaneho swědomnja nječini na tym, štož wón ma za dobre. ref((1 Jan. 3, 21.)) 

23. Ale štóž pak je njewěsty na tym a wšak jě, tón je zatamany; přetož to njepřińdźe z wěry. Štož pak z wěry njepřińdźe, to je hrěch. ref((Tit. 1, 15. Hebr. 11, 6.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001544.tif.large.jpg 
%----------------------------------------------------------- 

%----------------------------------- 

staw((15. staw.))

detail((Čoho dla słabi so sćerpliwje znjesć dyrbja, a kak k křesćijanskim žiwjenju přińdźemy.))

%----------------------------------- 

1. My pak, kotřiž smy sylni, dyrbimy tych njemóznych słabosće znosyć a njeměć sami na sebi spodobanja. ref((St. 14, 1. 1 Kor. 9, 22. Gal. 6, 1.)) 

2. Kóždy bjez nami pak tak čiń, zo by wón so swojemu blišemu lubił na dobre k polěpšenju. ref((1 Kor. 9, 19. St. 10, 24.)) 

3. Přetož zo tež Chrystus sam sebi so njeje lubił, ale jako pisane steji: Jich hanjenje, kotřiž tebje hanja, je na mnje panuło. ref((Ps. 69, 11. Jez. 53, 4.)) 

%----------------------------------- 

detail((Epiztola na 2. njedźelu adwenta.))

%----------------------------------- 

4. [Štož pak prjedy pisane je, to je nam k wučbje pisane, zo bychmy přez sćerpliwosć a trošt teho pisma nadźiju měli. ref((St. 4, 23. 24. 1 Kor. 10, 11.)) 

5. Bóh pak teje sćerpliwosće a trošta daj wam, zo wy bjez sobu na jene mysliće, po Jezom Chrystu: ref((Phil. 3, 16.)) 

6. So byšće po jenej mysli z jednym ertom chwalili Boha a teho Wótca našeho Knjeza Jezom Chrysta. 

7. Teho dla bjerće so jedyn po druhim horje, jako tež nas Chrystus je horje wzał k Božej chwalbje. 

8. Ja praju pak, zo Jezus Chrystus je słužomnik był teho wobrězanja, Božeje prawdy dla, zo by wón wobtwjerdźił to slubjenje, kotrež so wótcam stało je; ref((Mat. 15, 24. Jap. zk. 3, 25.)) 

9. So pohanjo pak Boha chwala smilnosće dla, jako pisane steji: Teho dla chcu ja će chwalić bjez pohanami a twojemu mjenu spěwać. ref((St. 11, 30. Ps. 18, 50. 2 Sam. 22, 50.)) 

10. A zaso praji wón: Wjeselće so, pohanjo, z jeho ludom. ref((5 Mójz. 32, 43. Ps. 67, 5.)) 

11. A zaso: Chwalće teho Knjeza, wšitcy pohanjo, a česćće jeho, wšitcy ludźo. ref((Ps. 117, 1.)) 

12. A wospjet praji Jezajas: Budźe korjeń Jesowy, a tón, kiž budźe postanyć, zo by knježił na pohanach, k temu budźa pohanjo nadźiju měć. ref((Jez. 11, 10. Zjew. 5, 5.)) 

13. Bóh pak teje nadźije napjelń was ze wšěm wjeselom a měrom we wěrje, zo byšće połnu nadźiju měli přez tu móc swjateho Ducha.] ref((St. 14, 17.)) 

14. Ja pak jara derje tež wo was wěm, lubi bratřa, zo wy sami połni dobroty sće, napjelnjeni ze wšelkim póznaćom, zo wy so bjez sobu móžeće napominać. ref((2 Pětr. 1, 12. 1 Jan. 2, 21.)) 

15. A wšak tola sym so trochu wochroblił, zo sym wam pisał, lubi bratřa, zo bych wam jako spomnił teje hnady dla, kotraž mi je wot Boha data; ref((St. 1,5: St. 12,3.)) 

16. Zo ja być dyrbju słužomnik Jezusowy Chrystusowy bjez pohanami, zo bych ja woprował to ewangelion Bože, tak zo bychu pohanjo wopor byli, Bohu spodobny, swjećeny přez swjateho Ducha. ref((St. 11, 13.)) 

17. Teho dla móžu ja so chwalić w Chrystusu Jezusu, zo Bohu słužu; 

18. Přetož ja bych tež ničo njesměł rěčeć teho, hdy by to Chrystus přez mje njedokonjał, zo sym pohanow k posłušnosći přiwjedł přez słowo a přez skutk, ref((Mat. 10, 19. 20. Rom. 1, 5. St. 16, 26.)) 

19. Přez móc tych cejchow a dźiwow a přez móc teho Ducha Božeho, tak zo ja započawši wot Jerusalema a wot wokolnych krajow hač do Jlyrizkeje wšitko z tym evangelijom Chrystusowym sym napjelnił; ref((Mark. 16, 17.)) 

20. A sym wosebnje na tym był, zo bych to ewangelion prědował, hdźež tež mjenowany njeběše Chrystus, zo bych na cuzy zakład njetwarił, ref((2 Kor. 10, 15. 16.)) 

21. Ale jako pisane steji: Kotrymž njeje wot njeho připowědane, ći dyrbja to widźeć; a ći, kotřiž to njejsu słyšeli, ći budźa jo zrozumić. ref((Jez. 52, 15.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001545.tif.large.jpg 
%----------------------------------------------------------- 

22. A teho dla sym ja tež často dźeržany, zo njejsym k wam přišoł; ref((St. 1, 13.)) 

23. Nětk pak ja wjazy města nimam w tutych krajach, požadam pak wutrobnje k wam přińć, wot wjele lět; ref((1 Thes. 3, 10.)) 

24. Hdyž ja pak póńdu do Hizpanzkeje, chcu ja k wam přińć. Přetož ja so nadźiju, zo tam přez kraj poćahnu a was wohladać budu a wot was tam přewodźeny móžu być, tak pak, zo bych so trochu prjedy z wami wokřewił. ref((1 Kor. 16, 6.)) 

25. Nětk pak du ja do Jerusalema, zo bych tym swjatym tam słužił; ref((Jap. zk. 18, 21.)) 

26. Přetož tym z Mazedonskeje a z Achajzkeje je so lubiło, zo su něšto hromadu złožili za tych chudych swjatych, kotřiž we Jerusalemje bydla. ref((1 Kor. 16, 1.)) 

27. Woni su to lubje činili a su tež jich dołžnicy. Přetož hdyž woni pohanam swoje duchowne kubła su sobu dźělili, dha tež ničo njezdobne njeje, zo bychu tež ći w swojich ćělnych wězach jim słužili. ref((1 Kor9, 11.)) 

28. Hdyž ja teho dla to sym dokonjał a jim tajki wužitk zazyglowany podał, póńdu ja přez was do Hizpanzkeje. 

29. Ja wěm pak, hdyž přińć budu k wam, zo z połnym žohnowanjom teho ewangelija Chrystusoweho přińć budu. 

30. Ja napominam was pak, moji bratřa, přez našeho Knjeza Jezom Chrysta a přez tu lubosć teho Ducha, zo byšće so bjez sobu zo mnu prócowali w modlitwach pola Boha, ref((2 Thěs. 3, 1. 2 Kor. 1, 11. Phil. 1, 27.)) 

31. So bych wumóženy był wot tych njewěrnych w židowskej, a zo by moja słužba, kotruž ja do Jerusalema činju, spodobna była tym swjatym, 

32. Tak zo bych ja z wjesołosću k wam přišoł po Božej woli a so z wami wokřewił. 

33. Tón Bóh pak teho měra budź z wami wšitkimi. Hamjeń. ref((St. 16, 20.)) 

%----------------------------------- 

staw((16. staw.))

detail((Wobstaranje Feby. Postrowjenje k wobzamknjenju, warnowanje a dźakowanje.))

%----------------------------------- 

1. Ja poruču wam pak našu sotru Febu, kotraž je na słužbje teje Kenchrejzkeje gmejny, 

2. So byšće ju horjewzali w tym Knjezu, jako přisteji swjatym, a zo byšće při njej stali, w kotrymž skutku wona was budźe potrjebać; přetož wona je tež wjele ludźom pomocna była, tež mi samemu. 

3. Postrowće Prizku a Akwilu, mojeju pomocnikow w Chrystusu Jezusu, ref((Jap. zk. 18, 2. 26.)) 

4. (Kotrajž staj za moje žiwjenje swoje šije podałaj; kotrymajž nic ja sam so dźakuju, ale tež wšitke gmejny bjez pohanami). 

5. Tak tež postrowće tu gmejnu we jich domje. Postrowće Epeneta, mojeho najlubšeho, kotryž je tón prěnički z Achajzkeje w Chrystusu. ref((1 Kor. 16, 15. 19.)) 

6. Postrowće tež Marju, kotraž je wjele prócy a dźěła z nami měła. 

7. Postrowće Andronika a Juniu, mojeju přećelow a mojeju sobujateju, kotrajž staj wosebnaj japoštołaj a kotrajž prjedy mje staj byłaj w Chrystusu. 

8. Postrowće Ampliana, mojeho lubeho w tym Knjezu. 

9. Postrowće Hurbana, našeho pomocnika w Chrystusu, a Stachyna, mojeho lubeho. 

10. Postrowće Apellena, teho spytowaneho w Chrystusu. Postrowće tež, kotřiž su z Ariztobuloweho doma. 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001546.tif.large.jpg 
%----------------------------------------------------------- 

11. Postrowće Herodiona, mojeho přećela. Postrowće tež tych, kotřiž su z Narzisoweho doma, w tym Knjezu. 

12. Postrowće Trifenu a Trifozu, kotrejž w tym Knjezu so prócujetej. Postrowće tu Perzidu, moju lubu, kotraž so je wjele prócowała w tym Knjezu. 

13. Postrowće Ruffa, teho wuzwoleneho w tym Knjezu, tež jeho a moju maćer. ref((Mark. 15, 21.)) 

14. Postrowće Azinkrita, Flegonta, Hermu, Patrobu, Hermesa a tych bratrow, kotřiž su při nich. 

15. Postrowće Philologa a tu Juliu, Nerea a jeho sotru a Olympu a wšitkich swjatych při nich. 

16. Postrowće so bjez sobu ze swjatym wokošenjom. Te gmejny Chrystusowe postrowja was. ref((1 Kor. 16, 20.)) 

17. Ja napominam was pak, lubi bratřa, zo byšće kedźbowali na tych, kotřiž rozdźělenje a pohóršenje činja při tej wučbje, kotruž wy sće nawukli, a wotstupće wot nich. ref((Mat. 7, 15. Tit. 3, 10.)) 

18. Přetož tajcy njesłuža našemu Knjezej Jezusej Chrystusej, ale swojemu brjuchej; a z łahodnymi ryčemi a z pšisłodźenztwom zawjedu woni te njewinojte wutroby. ref((Phil. 3, 19. Ez. 13, 18. Kor. 2, 17.)) 

19. Přetož waša posłušnosć je bjez wšitkich wušła. A teho dla ja so zwjeselu nad wami. Ja chcu pak, zo byšće mudri byli na dobre a njewinojći k złemu. ref((St 1, 8.)) 

20. Ale tón Bóh teho měra podteptaj satana pod waše nohi bórze. Ta miłosć našeho Knjeza Jezom Chrysta budź z wami. (Hamjeń.) 

21. Was postrowja Timotheus, mój pomocnik, a Luzius a Jazon a Sozipater, moji přećeljo. ref((Jap. zk. 16, 1. 2. Phil. 2, 19.)) 

22. Ja, Terzius, postrowju was w tym Knjezu, kiž ja tón list sym pisał. 

23. Tež postrowi was Gajus, mój a teje cyłeje gmejny hospodar. Was postrowi Graztus, teho města wobstarar, a Kwartus, tón bratr. ref((1 Kor. 1, 14. Jap. zk. 19, 22.)) 

24. Ta miłosć našeho Knjeza Jezom Chrysta budź z wami wšitkimi. Hamjeń. 

25. Temu pak, kotryž was posylnić móže, po mojim ewangeliju a prědowanju wot Jezom Chrysta, přez kotrež to potajnstwo zjewjene je, kotrež wot wěčnych časow zamjelčane było je, ref((Eph. 3, 5. 9.)) 

26. Nětk pak zjewjene je, tež wědomne přez tych profetow jich pismo, na poručenje teho wěčneho Boha, zo by ta poskłušnozć teje wěry postajena była bě wšitkimi pohanami; ref((2 žim. 1, 10. Rom. 1, 5.)) 

27. Temu Bohu, kiž sam mudry je, budź česć přez Jezom Chrysta do wěčnosće. Hamjeń. ref((1 Tim: 1, 17. Jud. št.25.)) 

K Romzkim křesćijanam list je pósłany z Korintha přez Febu, słužomnicu teje Kenchrejzkeje cyrkwineje wosady.
