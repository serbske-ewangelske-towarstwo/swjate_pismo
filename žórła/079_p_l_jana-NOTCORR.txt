 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001632.tif.large.jpg 
%----------------------------------------------------------- 

%----------------------------------- 

kapitl((Prěni list swj. japoštoła Jana.))

staw((Prěni staw.))

detail((Wo Chrystusowej paršonje, jeho zjewjenym słowje a wěrnej pokuće.))

detail((Tekst na 4. njedźelu adwenta. IV.))

%----------------------------------- 
 
1. Štož wot spočatka bě, štož smy słyšeli, štož z našimaj wočomaj smy widźeli, štož my wohladowali smy, a štoź našej ružy womasałej stej, wot słowa teho žiwjenja; ref((Jan. 1, 1.St. 1, 14.)) 

2. (A to žiwjenje je so zjewiło, a my smy widźeli a swědčimy a připowědamy wam tuto wěčne žiwjenje, kotrež bě pola Wótca a nam so zjewiło je;) ref((Jan. 1, 4. St. 1, 1.))

3. Štož smy widźeli a słyšeli, to my wam připowědamy, zo byšće tež wy z nami towarstwo měli, a naše towarstwo pak było z Wótcom a z jeho Ssynom, Jezom Chrystusom;
 
4. A to wam pišemy, zo by waša wjesełosć połna była.) ref((Jan. 15, 11.))
 
5. A to je to připowědanje, kotrež wot njeho słyšeli smy a wam připowědamy, zo Bóh swětło je a zo žana ćěmnosć w nim njeje. ref((Jan. 8, 12.))
 
6. Jeli zo my prajimy, zo my towarstwo z nim mamy, chodźimy pak pó ćmje, dha my łžemy a nječinimy prawdu. 

7. Jeli zo pak w swětle chodźimy, jako wón w swětlłe je; dha mamy my towarstwo bjez sobu; a ta krej Jezom Chrysta, jeho Syna, wučisći nas wotžwšitkeho hrěcha. ref((Hebr. 9, 14. Zjew. I, 5.))

%----------------------------------- 
 
detail((Tekst na 11. njedźelu po swj. Trojicy. IV.))

%----------------------------------- 
 
8. [Jeli zo prajimy, zo žaneho hrěcha nimamy, zawjedźemy so sami a prawda w nas njeje. ref((Přisł. 20, 9.))

9. Jeli zo my pak naše hrěchi wuznajemy, dha je wón swěrny a Pprawy, zo nam te hrěchi wodawa a wučisći nas wot wšitkeje njeprawdosće. ref((Přisł. 28, 13. 1 Thes. 5, 24.))

10. Jeli zo prajimy, zo njejsmy zhrěšili, dha jeho za łharja zčinimy, a jeho słowo w nas njeje.) 

%----------------------------------- 
 
staw((2. Staw.))



detail((Wo křesćijanstwa załožku, na čim je póznać, w čim wobsteji, wo jeho kóncu, njepšećelach a zdźerženju.))

detail((Tekst na 3. njedźelu po swj. Trojicy. IV.))

%----------------------------------- 
 
 
1. [Moje dźěćatka, to wam pišu, zo byšće njehrěšili. A jeli štó by zhrěšił, dha mamy ryčnika pola Wótca, Jezom Chrysta, kiž je prawy; ref((Rom. 8, 34. Hebr. 7, 25. St. 9, 24.))

2. A tón samy je to zjednanje za naše hrěchi, nic jeno pak za te naše, ale tež za teho cyłeho swěta. ref((Kol. 1, 20.))
 
3. A na tym wěmy, zo my jeho znajemy, jeli zo my jeho kaznje dźeržimy. 

4. Štóž praji: Ja jeho znaju, a njedźerži jeho kaznje, tón je łhar, a w tajkim žana wěrnosć njeje. 

5. Štóž pak jeho słowo dźerži, w tajkim je woprawdźe ta lubosć Boža dokonjana. Na tym my póznajemy, zo my w nim smy. ref((Jan. 14, 21. 23:))
 
6. Štóž praji, zo wón w nim wostanje, tón ma tež tak chodźić, kaž wón chodźił je.) ref((Jan. 15, 4. 5.))
 
7. Moji bratřa, ja wam njepišu nowu přikaznju, ale tu ztaru přikaznju, kotruž wy sće wot prědka měli. Ta stara přikaznja je to słowo, kotrěž wot spočatka sće słyšeli. ref((2 Jan. št. 5.))

8. Zaso nowu přikaznju ja wam pišu, kotraž wěrna je pola njeho a pola was; přetož ta ćma je zašła a to wěrne swětło nětk swěći. ref((Rom. 13, 12.))
 
9. Štóž praji, zo je w swětle, a hidźi swojeho bratra, tón je hišće nětk w ćěmnosći. ref((St. 5, 15. St. 4, 20.))




 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001633.tif.large.jpg 
%----------------------------------------------------------- 

10. Štóž swojeho bratra lubuje, tón wostanje w swětle a njeje žane pohóršenje w nim; ref((St. 3, 14.))

11. Štóž pak swojeho bratra hidźi, tón je w ćmje a chodźi w ćmje a njewě, hdźe wón dźe; přetož ta ćma je jeho woči zaslepiła. ref((St. 3, 14. 15. St. 4, 20.))
 
12. Lube dźěćatka, ja pišu wam, zo wam te hrěchi přez jeho mjeno wodate budźa. ref((Luk. 24, 47.))
 
13. Ja pišu wam wótcam; přetož wy znajeće teho, kiž wot spočatka je. Ja pišu wam młodźencam; přetož wy sće teho złóstnika přewinyli. 

14. Ja pišu wam dźěćom; přetož wy teho Wótca znajeće. Ja sym wam wótcam pisał, zo byšće wy teho znali, kiž wot spočatka je. Ja sym wam młodźencam pisał, dokelž wy mócni sće a to słowo Bože pola was wostanje a teho złóstnika sće přewinyli. 

15. Njemějće lubo tón swět ani štož na swěće je. Jeli zo štó tón swět lubo ma, w tym teho Wótca lubosć njeje. 

16. Přetož wšitko, štož na swěće je (jako žadosć teho ćěła a žadosć tych wočow a hordozć teho žiwjenja), to njeje wot Wótca, ale je wot swěta. 

17. A swět zańdźe ze swojimi žadosćemi; štóž pak Božu wolu čini, tón wostanje wěčnje. ref((Pz. 90, 10.))

18. Dźěćatka, ta poslednja štunda je, a jako sće słyšeli, zo Chrystusowy přećiwnik přińć ma a nětk wjele Chrystusowych přećiwnikow je poztanuło; z teho my póznajemy, zo je poslednja štunda. ref((Mat. 24, 5. 24.))
 
19. Woni su wot nas wotešli, ale woni wot nas njeběchu; přetož hdy bychu wot nas byli, dha bychu pola nas wostali; ale woni su wot nas wotešli, zo bychu zjewjeni byli, zo wšitcy wot nas njejsu. ref((Jap. z. 20, 30.))
 
20. A wy maće to žałbowanje wot teho, kiž swjaty je a wěsće wšitko. 

21. Ja wam njejsym pisał, jako byšće wy prawdu njewjedźili, ale zo wy ju wěsće a wěsće tež, zo žana łža z teje prawdy njepřińdźe. 

22. Štó je łhar, chiba tón, kiž zaprě, zo Jezus njeje Chrystus? Tón je tón Chrystusowy přećiwnik, kotryž zaprě Wótca a Syna. ref((St. 4, 3. 2 Jan. št. 7.))
 
23. Kóždy, kiž Syna zaprě, tón tež teho Wótca nima. ref((St. 4, 15.))
 
24. Wy teho dla, štož sće słyšeli wot spočatka, to njech wostanje při was. Jeli zo při was wostać budźe, štož wy wot spočatka sće słyšeli, dha wy tež w Synje a we Wótcu wostanjeće. ref((Scht. 7.))
 
25. A to je to slubjenje, kotrež wón nam slubił je, to wěčne žiwjenje. 

26. To sym ja wam pisał wot tych, kotřiž was zawjedu. 

27. A to žałbowanje, kotrež wy wot njeho sće dóstali, wostanje při was, a njetrjebaće, zo by was štó wučił; ale runje jako was to same žałbowanje wot wšelkich wěcow rozwuči, tak wone tež wěrno je a njeje žana łža. A kaž was nawučiło je, tak při nim wostańće. ref((Scht. 20. Jan. 14, 26. St. 16, 13.))


 
28. A nětk, dźěćatka, wostańće při nim, zo bychmy my, hdyž wón so zjewić budźe, chrobłosć měli a k hanibje njepšišli před nim w jeho přichodźe. ref((St. 3, 21.))
 
29. Hdyž wy wěsće, zo wón prawy je, dha tež póznajće, zo kóždy, kiž prawje čini, wot njeho so narodźił je.


 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001634.tif.large.jpg 
%----------------------------------------------------------- 

%----------------------------------- 

staw((3. Staw.))

detail((Wo wěrnych kšezćijanow krasnosći, wosebnosćach, křižu a trošće.))

detail((Tekst na njedźelu Judica. IV.))

%----------------------------------- 
 
1. [Pohlejće, kajku lubosć nam tón Wótc wopokazał je, zo bychmy Bože dźěći mjenowani byli. Teho dla was swět njeznaje, přetož wón jeho njeznaje. ref((Jan. 16, 3. St. 17, 25.))

2. Moji najlubši, my smy nětk Bože dźěći; ale zjewiło so hišće njeje, što my budźemy. My pak wěmy, hdyž so zjewić budźe, zo my jemu podobni budźemy; přetož my jeho widźeć budźemy tak, kaž wón je. ref((Jan. 1, 12. Rom. 8, 18.))

3. A kóždy, kiž tu nadźiju k njemu ma, wučisći so, runje jako wón tež čisty je. ref((2 Kor. 7, 1.))
 
4. Kóždy, kiž hrěch čini, tón tež čini přećiwo zakonju; přetož hrěch je přestupjenje zakonja. 

5. A wy wěsće, zo wón so zjewił je, zo by naše hrěchi preč wzał; a w nim žadyn hrěch njeje. ref((1 Pětr. 2, 24.))

6. Štóž w nim wostanje, tón njehrěši; ale štóž hrěši, tón jeho njeje widźił ani jeho póznał.) ref((St. 5, 18.))
 
7. Dźěćatka, njedajće so nikomu zawjesć. Štóž prawdosć čini, je prawy, runje jako wón prawy je. ref((St. 2, 20.))
 
8. Štóž hrěch čini, je z čerta; přetož čert zhrěši wot zpoćatka. Na to je so zjewił Syn Boži, zo by wón te čertowske skutki skazył. ref((Jan. 8, 44. 1 Mójz. 3, 15.))

9. Štóž z Boha so je narodźił, nječini hrěch; přetož jeho symjo při nim wostanje, a njemóže zhrěšić, dokelž wón z Boha je narodźeny. 

10. S teho je póznać, kotre su Bože dźěći a čertowske dźěći; štóž prawdosć nječini, njeje wot Boha; a tež, kotryž njelubuje swojeho bratra. 

11. Přetož to je to poselstwo, kotrež sće słyšeli wot spočatka, zo my so bjez sobu lubować mamy. ref((Jan. 13, 34. St. 15, 12.))
 
12. Nic jako Kain, kiž wot teho złeho běše a zabi swojeho bratra. A čoho dla wón jeho zabi? So jeho skutki złe běchu, a jeho bratra prawe. ref((1 Mójz. 4, 8.))

%----------------------------------- 

detail((Epistola na 2. njedźelu po swj. Trojicy.))

%----------------------------------- 

 


13. [Njedźiwajće so, moji bratřa, hdyž swět was hidźi. ref((Mat. 5, 11. Jan. 15, 18.))

14. My wěmy, zo my ze smjerće k žiwjenju přišli smy; přetož my lubujemy bratrow. Štóž bratra njelubuje, tón wostanje w smjerći. ref((St. 2, 11. 3 Mój. 19, 17.))
 
15. Štóž swojeho bratra hidźi, tón je mordar; a wy wěsće, zo mordar nima wěčne žiwjenje tak, zo by při nim wostało. ref((St. 3, 9. 11. Mat. 5, 21. 22.))
 
16. Na tym smy my póznali tu lubosć, zo wón swoje žiwjenje za nas wostajił je. A my tež dyrbimy swoje žiwjenje za bratrow wostajić. ref((Jan. 15, 13.))
 
17. Hdyž pak něchtó teho swěta kubła ma a widźi swojeho bratra w nuzy a zanknje swoju wutrobu před nim, kaha wostanje lubosć Boža w nim? 

18. Moje dźěćatka, njelubujmy ze słowami ani z jazykom, ale ze zkutkom a woprawdźe.] ref((Jak. 1, 22. Si. 3, 15.))
 
19. A na tym my póznajemy, zo my z prawdy smy, a móžemy před nim naše wutroby zpokojeć; 

20. Tak jeli zo naša wutroba nas zatama, zo Bóh wjetši je dyžli naša wutroba, a póznaje wšitke wěcy. 

21. Wy najlubši, jeli zo naša wutroba nas njezatama, dha mamy chrobłosć k Bohu; ref((Sst 2, 28.))
 
22. A štož prosymy, budźemy wot njeho wzać; přetož my bźeržimy jeho kaznje a činimy, štož před nim je spodobne. ref((mark. 11, 44.))


 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001635.tif.large.jpg 
%----------------------------------------------------------- 

23. A to je jeho přikaznja, zo bychmy wěrili do teho mjena jeho Syna Jezom Chrysta a so bjez sobu lubowali, jako wón nam přikaznju dał je; ref((Jan. 6, 29. Mark. 12, 31.))

24. A štóž jeho přikaznje dźerži, tón wostanje w nim, a wón w nim. A na tym my póznajemy, zo wón w nas wostanje, na tym Duchu, kotrehož wón nam dał je. ref((Jan. 14, 23. 1 Jan. 4, 13. Rom. 8, 9.))
 
%----------------------------------- 

staw((4. Staw.))

detail((Wo spytowanju falšnych wučerjow a zwučowanju lubosće k Bohu a k blišemu.))

detail((Tekst na 4. njedźelu po třoch kralach. IV.))

%----------------------------------- 

1. Wy lubi, njewěŕće kóždemu duchu, ale spytajće tych duchow, hacż su wot Boha; přetož wjele falšnych profetow je wušło do swěta. ref((Jer. 14, 14. 1 Thes. 5, 21.))

2. Na tym maće wy Ducha Božeho póznać: Kóždy duch, kiž póznaje, zo Jezus Chrystus w ćěle přišoł je, tón je wot Boha; ref((1 Kor. 12, 3.))

3. A kóždy duch, kiž njepóznaje, zo Jezus Chrystus je w ćěle přišoł, tón njeje wot Boha. A to je tón duch teho Chrystusoweho přećiwnika, wot kotrehož sće słyšeli, zo přińć budźe a je nětk hižom na swěće. ref((St. 2, 18. 22.))
 
4. Dźěćatka, wy sće wot Boha a sće tamnych pšewinułe; přetož, kiž we was je, je wjele wjetši, dyžli tón, kiž na swěće je.) ref((2 Kral. 6, 16.))
 
5. Woni su ze swěta; teho dla ryča woni wot swěta, a swět jich słyši. 

6. My smy wot Boha, a štóž Boha póznaje, tón nas słyši; kotryž wot Boha njeje, tón nas njesłyši. Na tym my póznajemy ducha teje prawdy a ducha teho błuda. ref((Jan. 8, 47.))
 
7. Wy najlubši, lubujmy so bjez sobu; přetož ta lubosć je wot Boha, a štóž lubuje, tón je wot Boha narodźeny a znaje Boha. ref((Jan. 8, 42.))
 
8. Štóž njelubuje, tón njeznaje Boha; přetož Bóh je lubosć. 

%----------------------------------- 

detail((Tekst na 2. swjedźeń hodow. IV.)) 

%----------------------------------- 

9. [Na tym je so zjewiła ta lubosć Boža k nam, zo Bóh swojeho jeničkeho narodźeneho Syna je do swěta pósłał, zo bychmy přez njeho žiwi byli. ref((Jan. 3, 16.)) 

10. W tym wobsteji ta lubosć: nic zo my Boha lubowali smy, ale zo wón nas je lubował a pósłał swojeho Syna, zo by zjednanje był za naše hrěchi. 


11. Wy najlubši, je nas Bóh tak lubował, dha so tež my bjez sobu lubować mamy.) ref((Mat. 18, 33. Jan. 15, 12. 13.))

%----------------------------------- 

detail((Tekst na swjedźeń swj. Trojicy. IV.)) 

%----------------------------------- 

12. [RNichtó nihdy njeje Boha widźił. Hdyž my so pak bjez sobu lubujemy, dha wostanje Bóh w nas, a jeho lubosć je dopjelnjena w nas. ref((Jan. 1, 18. 1 Tim. 6, 16.))

13. Na tym póznajemy, zo my w nim wostanjemy a wón we nas, zo wón nam wot swojeho Ducha dał je. 

14. A my smy widźili a swědčimy, zo tón Wótc teho Syna je pósłał, zo by wumožnik teho swěta był. 

15. Štóž teho dla póznaje, zo Jezus Boži Syn je, w tym wostanje Bóh, a wón w Bosy. ref((St. 5, 5.))
 
16. A my smy póznali a wěrili tu lubosć, kotruž Bóh k nam ma.) Epistola na 1. njedźelu po swj. Trojicy. Bóh je lubosć, a štóž w lubosći wostanje, tón wostanje w Bosy a Bóh w nim. ref((Scht. 8.))
 
17. Na tym so ta lubosć dokonja pola nas, zo my bychmy dowěrjenje měli na sudnym dnju; přetož kaž wón je, tak tež my smy na tutym swěće. ref((St. 2, 28. St. 3, 21. Ł,))




 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001636.tif.large.jpg 
%----------------------------------------------------------- 

18. Bojosć njeje w lubosći, ale dokonjana lubosć wumjeta tu bojosć won; přetož ta bojosć ma čwilu. Štóž so pak boji, tón njeje dokonjany w lubosći. 

19. Lubujmy my jeho, dokelž wón nas prjedy je lubował. ref((Scht. 10.)) 

20. Hdyž štó rjeknje: "Ja lubuju Boha", a hidźi swojeho bratra, tón je łhar. Přetož štóž swojeho bratra njelubuje, kotrehož wón widźi, kak móže tón Boha lubować, kotrehož wón njewidźi? ref((st. 2,4 11.))
 
21. A tu přikaznju mamy my wot njeho, zo tón, kiž Boha lubuje, tež swojeho bratra lubować dyrbi.) ref((Mark. 12, 31. Jan. 13, 34. St. 15, 12.))

%----------------------------------- 

staw((5. Staw.))

detail((Wo prawej wěrje, jeje mocy, płodu a wosebnozći.))

detail((Epistola na njedźelu Quazimodogeniti.))

%----------------------------------- 
 
1. (Kóždy, kiž wěri, zo Jezus je Chrystus, tón je so wot Boha narodźił. A kóždy, kiž teho lubuje, kiž jeho je porodźił, tón tež teho lubuje, kiž so wot njeho je narodźił. ref((Jan: 1;, 12 13:))

2. Na tym póznajemy, zo my Bože dźěći lubujemy, hdyž my Boha lubujemy a jeho kaznje dźeržimy. ref((St. 3, 19.))
 
3. Přetož to je lubosć k Bohu, zo my jeho kaznje dźeržimy; a jeho kaznje njejsu ćežke. ref((Jan. 14, 23. 24. Mat. 11, 30.))
 
4. Přetož wšitko, štož so wot Boha je narodźiło, přewinje swět, a naša wěra je to dobyće, kotraž swět je pšewinuła. ref((Jan. 16, 33.))
 
5. Štó je, kiž swět přewinje, chiba tón, kiž wěri, zo Jezus Syn Boži je? ref((St. 4, 4. 1 Kor. 15, 57.))
 
6. Tón je tón samy, kiž přińdźe z wodu a z krwju, Jezus Chrystus; nic z wodu samej, ale z wódu a z krwju. A tón Duch je, kotryž swědči, dokelž Duch wěrnosć je. ref((Jan. 19, 34. 35.))
 
7. Přetož třjo su, kotřiž swědča w njebjesach: tón Wótc, to słowo a tón swjaty Duch; a ći třjo su jene. ref((Mat. 28, 19. Pz. 33, 6.))
 
8. A tři su, kiž swědča na zemi: Duch a woda a krej; a te tři su na jene. 

9. Hdyž my člorbzke swědčenje horje wozmjemy, dha je Bože swědčenje wjetše; přetož Bože swědčenje je to, štož wón swědčił je wot swojeho Syna. ref((Jan: 8, 17.)) 

10. Štóž wěri do teho Syna Božeho, tón ma to swědčenje sam při sebi. Štóž Bohu njewěri, tón čini jeho k łharjej; přetož wón njewěri temu swědčenju, kotrež Bóh swědči wot swojeho Syna. ref((Rom. 8, 16. Jan. 3, 36.))
 
11. A to je to swědčenje, zo nam Bóh wěčne žiwjenje je dał, a to same žiwjenje je w jeho Synu. ref((Jan. 1, 4.))

 
12. Štóž ma Syna Božeho, tón ma to žiwjenje; štóž nima Syna Božeho, tón nima to žiwjenje. 

13. To same sym ja wam pisał, kiž wy wěriće do teho mjena teho Syna Božeho, zo byšće wědźeli, zo wěčne žiwjenje maće, a zo byšće wěrili do teho mjena teho Syna Božeho. 

14. A to je ta nadźija, kotruž my k njemu mamy: jeli zo pře čo prosymy po jeho woli, zo wón nas wusłyši. ref((St. 3, 21. Hebr. 4, 16.))
 
15. A hdyž my wěmy, zo wón nas wusłyši, pře čož my prosymy, dha tež wěmy, zo my tu próstwu mamjy, kotruž my wot njeho smy prosyli. 

16. Štóž widźi, zo jeho bratr zhrěši hrěch nic k smjerći, tón móže prosyć; dha budźe wón dać to žiwjenje tym, kiž zhrěša nic k smjerći. Přetož hrěch je k smjerći; za tón njepraju ja, zo by štó prosył. ref((Mat. 12, 31.))
 
17. Wšitka njeprawosć je hrěch; a někotry hrěch njeje k smjerći. ref((St. 3, 1. t. 3,))




 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001637.tif.large.jpg 
%----------------------------------------------------------- 

18. My wěmy, zo, štóž so wot Boha je narodźił, tón njehrěši; ale štóž so wot Boha je narodźił, tón so sam zachowa, a tón zły so jeho dótknyć njebudźe. ref((St. 3, 9. 2 Thes. 3, 3.))
 
19. My wěmy, zo my wot Boha smy; ale tón cyły swět leži w złym. 

20. My wěmy pak, zo Syn Boži je přišoł a je nam mysl dał, zo bychmy teho wěrneho póznali; a my smy we tym wěrnym, we jeho Synje Jezom Chrystusu. Tón samy je tón wěrny Bóh a to wěčne žiwjenje. ref((Rom. 9, 5. 1 Tim. 3, 16. Hebr. 1, 8.)) 

21. Dźěćatka, hladajće so tych přibohow. Hamjeń. ref((2 Mójz. 20, 3.))

vertspace(()) Swjateho Jana prěni list, kiž wšitkim je pisany. 




