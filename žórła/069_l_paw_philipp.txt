 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001594.tif.large.jpg 
%----------------------------------------------------------- 

%----------------------------------- 

kapitl((List swj. japoštoła Pawoła na Philippizkich.))

staw((Prěni staw.))

detail((Dźakowanje zwjazaneho Pawoła. Modlitwa a napominanje k wobztajnemu bědźenju wěry.))
 
%----------------------------------- 

1. Pawoł a Timothej, wotročkaj Jezom Chrysta, wšitkim tym swjatym w Chrystusu Jezusu, kotřiž su w měsće Philippi, tež tym bizkopam a słužomnikam; ref((1 Kor. 1, 2.))

2. Hnada budź z wami a měr wot Boha, našeho Wótca, a teho Knjeza Jezom Chrysta. ref((Rom. 1, 7.))

%----------------------------------- 

detail((Epistola na 22. njedźelu po swj. Trojicy.))

%----------------------------------- 

3. [Ja so dźakuju swojemu Bohu, tak husto jako na was spominam, ref((Rom. 1, 8.))

4. (Kotrež ja přeco činju w kóždej mojej próstwje za was wšitkich, a činju tu próstwu z wjeselom,) 

5. Sa waše towarstwo na tym evangeliju, wot prěnjeho dnja hač sem; 

6. A sym teje dobreje nadźije, zo tón samy, kiž we was tón dobry skutk je započał, jón budźe dokonjeć hač do teho dnja Jezom Chrysta; 

7. Jako tež mi po prawym słuša, zo ja tak wot was wšitkich dźeržu, teho dla, zo ja was w swojej wutrobje mam tu w tym swojim jastwje, hdźež ja to ewangelion zamolwjam a wobtwjerdźuju, dokelž wy wšitcy zo mnu runu hnadu sće dóstali. ref((Eph. 3, 1. St. 4, 1.))

8. Přetož Bóh je mój swědk, zo so mi po was wšitkich wutrobnje chce we Jezusu Chrystusu; ref((Rom. 1, 9.))

9. A za to prošu ja, zo by waša lubosć dale a bóle pšibywała we wšitkim póznaću a zhonjenju,
 
10. Tak zo byšće wy rozeznali, što by to lěpše było; zo byšće čisći byli bjez poroka a naztorka hač na tón dźeń Chrystusowy, 

11. Napjelnjeni z płodami teje prawdosće, kotrež so přez Jezom Chrysta stanu k česći a chwalbje Božej. ref((Eph. 5, 9. Kol. 1, 10.))

12. Ja dam pak wam k wědźenju, lubi bratřa, zo to same, štož so mi je stało, je na wjetše pšibjeranje teho ewangelija wušło; ref((Eph. 6, 21. 22. Kol. 4, 7.))

13. Tak zo moje zwjazki Chrystusa dla su zjawne sčinjene w cyłej sudnej chěži a pola druhich wšitkich, 

14. A zo wjele bratrow w tym Knjezu su z mojich zwjazkow dobru nadźiju dóstali, zo su so wjele bóle směli wažić, bjez bojosće to słowo rěčeć. ref((Eph. 3, 13.))
 
15. Někotři wšak prěduja Chrystusa zawisće a zwady dla, někotři pak z dobreje mysle. 

16. Tamni připowědaju Chrystusa zwady dla a nic z čizteje wutroby; dokelž měnja, zo chcedźa wjazy horja mojim zwjazkam pšidawać; 

17. Ći pak z lubosću, dokelž wjedźa, zo ja na zamolwjenju teho ewangelija tudy ležu. ref((Scht. 7.))
 
18. Što pak je na tym? Hdyž jeno Chrystus pšipowjedany budźe na wšelke wašnje, njech so stanje njenadźujzy abo po prawdźe, dha ja so wšak w tym zwjeselu, haj chcu so hišće dale zwjeselić; ref((St. 2, 18)) 

19. Přetož ja wěm, zo mi to same k zbóžnozći wuńć budźe přez wašu modlitwu a přez pomoz teho Ducha Jezom Chrysta. ref((2 Kor. 1, 11.))

%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001595.tif.large.jpg 
%----------------------------------------------------------- 
%----------------------------------- 

detail((Tekst na 24. njedźelu po swj. Trojicy. IV.))

%----------------------------------- 

20. [Jako tež cyle dočakuju a mam nadźiju, zo w ničim k hanibje njebudu, ale zo ze wšitkej chrobłosću, runje jako hewak přeco, tak tež nětk Chrystus budźe wysocy chwaleny na mojim ćěle, njech so stanje přez žiwjenje abo přez smjerć. 

21. Přetož Chrystus je moje žiwjenje, a wumrjeće je moje dobyće.] 

22. Hač pak při ćělnym žiwjenju wjazy wužitka z mojeho dźěła přińć mohło? Dha wšak njewěm, kotremuž bych zwolił. 

23. Přetož woboje dla so tyšu: ja sebi žadam preč ćahnyć a při Chrystusu być, kotrež by tež wjele lěpje było; ref((1 Kral. 19, 40. 2 Kor. 5, 8.))

24. Ale wšak dlěje w ćěle wostać, je nuzniše waše dla. 

25. A to ja w dobrej nadźiji wěm, zo wostać a pola was wšitkich pšewoztać budu, wam k lěpšemu a k wjeselu teje wěry; ref((Scht. 6. St. 2, 24.))

26. So byšće wy so wulcy khwalili w Chrystusu Jezusu zo mnu, hdyž zaso k wam přińć budu. 

27. Sadźeržće so jeno, jako přisteji temu evangeliju Khryztusowemu, zo, njech ja přińdu a was wohladam, abo njech sym prečkach, ja bych wot was słyšał, zo stejiće we jednym duchu a we jenej mysli a pornjo nas so bědźiće za tu wěru teho ewangelija, 

28. A zo wy so na žane wašnje njedaće naztróžeć wot tych pšećiwnikow, kotrež je wopokazanje, zo woni zatamani, wy pak zbóžni budźeće, a to wot Boha. ref((St. 3, 19. Rom. 8, 17.))

29. Přetož wam je date Chrystusa dla, zo nic jeno do njeho wěriće, ale tež jeho dla ćeŕpiće, ref((Rom. 5, 3.))

30. A maće runje to same bědźenje, kajkež wy sće na mni widźili a nětk wote mnje słyšiće. ref((Jap. zk. 16, 22.)) 

%----------------------------------- 

staw((2. staw.))

detail((Poniženje a powyšenje Chrystusowe dyrbi nas k jednoće, k ponižnozći . nawabić.))

%----------------------------------- 

1. Je-li teho dla pola was napominanje w Chrystusu, je-li trošt teje lubosće, je-li dóstatk teho Ducha, je-li wutrobna lubosć a smilnosć; 

2. Dha dopjelńće moju wjesełosć, zo byšće runeje mysle byli, runu lubosć a hromadźe jenu wutrobu měli a so na jene zrozumili, ref((St. 1, 27.))

3. Tež ničo nječinili zwady abo prózdneje česće dla, ale w ponižnozći so bjez sobu jedyn druheho wyše wažili, dyžli so samych. ref((Gal. 5, 26.))

4. A žadyn njehladaj na to swoje; ale kóždy hladaj na to, štož teho druheho je.

%----------------------------------- 

detail((Epistola na njedźelu Palmarum.))

%----------------------------------- 

5. [Kóždy bjez wami budź teje mysle, jako Chrystus Jezus tež běše, 

6. Kotryž, hač runje w Božim štalće bě, njedźeržeše wón za rubjenstwo, Bohu runy być; ref((Jan. 1, 1. 2.)) 

7. Ale wuprózdni so sam a wza wotročkowy štalt na so, bu podobny čłowjekam a na wašnju jako čłowjek namakany; ref((Jez. 42, 1.)) 

8. Wón ponižowaše so sam a bu posłušny hač do smjerće, haj do smjerće na křižu. ref((Hebr. 12, 2.)) 

9. Teho dla je tež Bóh jeho pře wšo powyšił a je jemu mjeno dał, kotrež pře wšitke mjena je; ref((Hebr. 2, 9.)) 

10. So bychu so w Jezusowym mjenje poklakowałe wšitke kolena tych, kiž w njebjesach a na zemi a pod zemju su, ref((Jez. 45, 23. Rom. 14, 11.))

11. A wšitke jazyki póznałe, zo Jezus Chrystus tón Knjez je, k česći Boha teho Wótca.] ref((Jap. zk. 2, 36. 1 Kor. 8, 6.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001596.tif.large.jpg 
%----------------------------------------------------------- 

12. Teho dla, moji lubi, jako wy přeco sće posłušni byli, nic jeno, hdyž pola was sym był, ale tež nětk wjele bóle, hdyž prečkach wot was sym; čińće, zo byšće wy zbóžni byli, z bojosću a ze rženjom; ref((1 Pětr. 1, 17.)) 

13. Přetož Bóh je, kiž wam móžnje dawa to, zo chceće, a to, zo činiće, po tym dobrym zpodobanju. ref((2 Kor. 3, 5.)) 

14. Čińće wšitko bjez mórčenja a bjez wuryčowanja, ref((Jan. 6, 43.)) 

15. Zo byšće byli bjez poswarka a bjez winy a Bože dźěći, bjez poroka srjedźa złeho a pšewrótneho naroba, bjez kotrymž wy so swěćiće jako swěcy na swěće, ref((St. 1, 10. Mat. 5, 14. Eph. 5, 8.)) 

16. Z tym, zo słowo teho žiwjenja znjeseće, mi k chwalbje na tym dnju Chrystusowym, zo njejsym podarmo běžał ani podarmo dźěłał. ref((2 Tim. 1, 13. 1 Kor. 9, 26.)) 

17. Hač pak ja runje woprowany budu na woporje a na swjatej słužbje wašeje wěry, dha so wšak wjeselu a so sobu wjeselu z wami wšitkimi; ref((2 Tim. 4, 6.)) 

18. Teho sameho pak maće wy so tež wjeselić a maće so zo mnu zwjeselić. 

19. Nadźiju so pak w tym Knjezu Jezusu, zo Timothea zkoŕo budu k wam pósłać, zo ja tež bych wokšewjeny był, hdyž zhonju, kak z wami steji. ref((Jap. zt. 16, 1. 1 Thes. 3, 2.)) 

20. Přetož ja nimam žaneho, kiž by tak po mojej mysli runy był a kiž by tak wutrobnje so za was starał; 

21. Přetož wšitcy swoje wěcy pytaju, a nic štož Chrystusa Jezusa je. ref((1 Kor. 10, 24.)) 

22. Wot njeho wy pak wěsće, zo je sprawny; přetož runje jako syn nanej, je wón zo mnu słužił na evangeliju. 

23. Teho sameho, kaž so nadźiju, budu ja pósłać na měsće, hdyž sym zhonił, kak zo mnu steji. 

24. Nadźiju so pak w tym Knjezu, zo tež ja sam skoro přińć budu. ref((St. 1, 25:))

25. Ja sym pak za nuzne dźeržał, zo bych Epaphrodita, teho bratra, nětk k wam pósłał, kiž mój pomoznik a towarš a waš japoštoł je, kotryž mi słuži w mojej potrěbnosći; ref((St. 4, 18.)) 

26. Přetož wón tež požadaše was wšitkich widźeć, a běše so jara starał, dokelž wy běšće słyšeli, zo je chory był. ref((St. 1, 8.)) 

27. A woprawdźe, wón běše na smjerć chory, ale Bóh je so nad nim smilił, nic pak jeno nad nim, ale tež nade mnu, zo bych njeměł zrudźbu na zrudźbu. ref((Jez. 38, 1.)) 

28. Jeho sym ja teho dla ćim zažo pósłał, zo byšće jeho widźili a zaso so zwjeselili a ja tež teje zrudźby mjenje měł. 

29. Tuž wzmiće jeho horje w tym Knjezu ze wšej wjesołosću a mějće tajkich w česći; ref((Rom. 16, 2.)) 

30. Přetož teho dźěła Chrystusoweho dla bu wón k smjerći blisko a njeje swojeho žiwjenja kedźbu měł, zo by mi słužił na waše město. ref((1 Kor. 16, 17.)) 

%----------------------------------- 

staw((3. staw.))

detail((Wo prawdosći wěry přećiwo falšnym japoštołam.))

%----------------------------------- 

1. Dale, moji bratřa, wjeselće so w tym Knjezu! So ja wam přeco jene pišu, mje njemjerzy, was pak to wězćišich čini. ref((St. 4, 4.)) 

2. Hladajće so tych psow, hladajće so tych złych dźěłaćerjow, hladajće so teho rosrězanja. 

3. Přetož my smy to wobrězanje, kiž my w duchu Bohu słužimy a chwalimy so w Chrystusu Jezusu a njezpušćamy so na ćěło, ref((5 Mójz. 30, 6.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001597.tif.large.jpg 
%----------------------------------------------------------- 

4. Hač runje ja tež mam, zo bych so ćěła chwalił. Přetož jeli zo so druhemu zda, zo ćěła so chwalić móže, dha wjele wjazy ja móžu, ref((2 Kor. 11, 18. 22.)) 

5. Kiž sym wosmy dźeń wobrězany, z roda Israelski, z teje šlachty Benjamina, Hebrejzki z Hebrejzkich, a po zakonju Farizejski; ref((Jap. zk. 23, 6.)) 

6. Kiž ja po surowozći přesćěhach tu gmejnu a po prawdosći, kotraž je ze zakonja, běch bjez poroka. ref((Jap. zk. 8, 3.)) 

7. Ale kajkiž mi dobytk z teho běše, to sym ja Chrystusa dla za škodu dźeržał. ref((Mat. 13, 44.)) 

8. Přetož woprawdźe ja mam wšitko za škodu přećiwo temu jara wulkemu póznaću Chrystusa Jezusa, mojeho Knjeza, kotrehož dla ja wšitko sym za škodu dźeržał a mam jo za howno, zo bych Chrystusa dobył, ref((Jez. 53, 11.)) 

9. A w nim namakany był, zo nimam moju prawdosć, kotraž z teho zakonja, ale kotraź přez wěru na Chrystusa přińdźe, to je teje prawdosće, kotraž wot Boha tej wěrje budźe pšidźělena; ref((Rom. 3, 21. 22. St. 9, 30.)) 

10. So bych jeho póznał a tu móc jeho horjestawanja a tón dóstatk jeho ćeŕpjenjow, hdyž jeho smjerći podobny budu. ref((Rom. 6, 3. 4. 5.)) 

11. Hač bych dóšoł k horjestawanju wot morwych. 

%----------------------------------- 

detail((Epistola na 14. njedźelu po swj. Trojicy.))

%----------------------------------- 

12. [Nic jako bych to same hižom zapšijał abo hižom dokonjany był; ja honju pak za tym, hač bych jo zapšijał, jako tež ja wot Chrystusa Jezusa zapšijaty sym. ref((1 Tim. 6, 12. Jan. 6, 44. St. 12, 32.)) 

13. Moji bratřa, ja hišće sam so njedźeržu za teho, zo bych to same zapšijał. Jene pak ja praju: Ja zapomnju, štož z posleda je, N. t. a steju swěru za tym, štož z prjódka je; ref((Ps. 45, 11.)) 

14. Ja honju k temu wottyknjenemu kóncu za tym darom, kotryž pokaže to njebjeske powołanje Bože w Chrystusu Jezusu. ref((1 Kor. 9, 24. 1 Tim. 8, 12.)) 

15. Teho dla, kak wjele nas je dokonjanych, ći sebi tak myslmy; a jeli zo na něšto hinak mysliće, dha njech to wam Bóh zjewi; ref((1 Kor. 2, 6.)) 

16. Wšak pak tak daloko, zo bychmy w tym, štož smy nawukli, po jenej wučbje šli a so na jene zrozumili.] ref((St. 1, 27. St. 2, 2. Rom. 12, 16. St. 15, 5. 1 Kor. 1, 10. 1 Pětr. 3, 8.)) 

%----------------------------------- 

detail((Epistola na 23. njedźelu po swj. Trojicy.))

%----------------------------------- 

17. [Čińće po mni, lubi bratřa, a hladajće na tych, kiž tak chodźa, jako nas maće za hekzempel. ref((1 Kor. 4, 16.)) 

18. Přetož jich wjele chodźi, wot kotrychž ja wam husto prajił sym, nětk pak tež z płačom praju, ći njepřećeljo teho křiža Chrystusoweho, ref((Mat. 7, 13.)) 

19. Kotrychž kónc je satamanstwo, kotrymž brjuch za boha je, a jich česć budźe k hanibje, kotřiž sebi na zerizke wěcy mysla. ref((2 Kor. 11, 15. Rom. 16, 18.)) 

20. Ale naše měšćanske prawo je w njebjesach, wotsal tež na zbóžnika wočakujemy, teho Knjeza Jezom Chrysta, ref((Hebr. 13, 14. Eph. 2, 6.)) 

21. Kotryž naše hubjene ćěło přeměnić budźe, zo podobne budźe jeho krasnemu ćěłu, po tej mocy, z kotrejž wón tež wšitke wěcy sebi móže podćisnuć.] ref((1 Kor. 15, 43. 49. 53.)) 

%----------------------------------- 

staw((4. staw.))

detail((Wo wobstajnosći a duchomnym wjeselu kšezćijanow; Philippiztich dobrota, Pawołej wopokazana.))

%----------------------------------- 

1. Teho dla, moji lubi a požadani bratřa, moja wjesełosć a moja króna, wobztejće tak w tym Knjezu, wy lubi. ref((2 Kor. 1, 14. 1 Thes. 2, 10. 20.)) 
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001598.tif.large.jpg 
%----------------------------------------------------------- 

2. Evodiu ja napominam a Syntichu ja napominam, zo byštej wonej w jenej mysli byłej w tym Knjezu; 

3. Haj, tež tebje ja prošu, mój swěrny towaŕšo, stej při nimaj, kotrejž pornjo mi na evangeliju stej so bědźiłej z Klimanom a z tymi druhimi mojimi pomoznikami, kotrychž mjena su w knihach teho žiwjenja. ref((Ps. 69, 30. Zjew. 3, 5. St. 13, 8. St. 17, 8. St. 20, 12. St. 21, 27. 2 Mójz. 32, 32. Dan. 12, 1. Luk. 10, 20.)) 

%----------------------------------- 

detail((Epistola na 4. njedźelu adwenta.))

%----------------------------------- 

4 [Wjeselće so w tym Knjezu kóždy čas, a zaso praju ja: wjeselće so! ref((St. 3, 1.)) 

5. Waša měrnozć budź znajomna wšitkim ludźom. Tón Knjez je blisko. 

6. Njestarajće so wo ničo; ale njech we wšěch wěcach waše próztwy w modlenju a žadanju z dźakowanjom před Bohom zjawne budźa; ref((Mat. 6, 25. 31. Pz. 145, 18.)) 

7. A tón měr Boži, kotryž wyši je dyžli wšitkón rozum, wobarnuj waše wutroby a waše mysle w Chrystusu Jezusu.] 

8. Dale, lubi bratřa, štož wěrne je, štož česne, štož prawe, štož pózćiwe, štož lubozne, štož khwalobne je, je-li někajki počink, je-li někajka chwalba, na to myslće. ref((St. 3, 1: Rom. 12, 17.)) 

9. Štož wy tež sće nawukli a dóstali a słyšeli a widźili na mni, to čińće: dha budźe tež tón Knjez teho měra z wami. ref((Rom. 15, 33.)) 

10. Ja sym so pak jara wulcy zawjeselił w tym Knjezu, zo wy so swěru zaso za mnje staraće; jako so prjedy za to ztarali sće, jeno zo sprawneho časa njeměješće. 

11. To pak njepraju, jako by mi nuza była; přetož ja sym nawuknuł, pola kohož sym, sebi dać dosć być; ref((1 Tim. 6, 6.)) 

12. A móžu ponižny być, móžu tež wysoki być wšudźom; a we wšěch wěcach sym ja tak rozwučeny, zo móžu syty być a hłoda tradać, zo móžu dosć měć a móžu nuzu ćerpić; 

13. Ja wšitko móžu přez teho, kiž mje posylni, to je přez Chrystusa. 

14. Dha wšak sće wy derje činili, zo sće so po mojej tyšnosći horje brali. 

15. A wy Philippzzy tež wěsće, zo wot spočatka teho ewangelija, hdyž z Mazedonskeje wuńdźech, žana wosada mi ničo njeje wudźěliła po rachnowanju teho wudawanja a branja, chiba wy jeno sami. ref((2 Kor. 11, 9.)) 

16. Přetož do Thesaloniki wy junu a potom zaso pósłašće, štož mi potrěbne běše; 

17. Nic zo bych dara pytał; ale ja płoda pytam, zo by tón samy bohaće we wašim rachnowanju był. ref((Luk. 13, 7. 2 Kor. 9, 6. 12.)) 

18. Přetož ja sym wšitko dóstał a mam bohaće dosć. Ja sym napjelnjeny, jako wot Epaphrodita doztach to, štož mi wot was běše pósłane, słódke wonjenje a Bohu spodobny wopor. 

19. Mój Bóh pak napjelń wšitku wašu potrjebnozć po swojim bohatztwje z krasnosću w Chrystusu Jezusu. 

20. Bohu pak a našemu Wótcu budź česć wot wěčnosće hač do wěčnosće. Hamjeń. ref((2 Tim. 4, 18.)) 

21. Poztrorće wšitkich swjatych w Chrystusu Jezusu. Wam dadźa wjele dobreho powjedżźić ći bratřa, kotřiž při mni su. ref((1 Kor. 16, 20.)) 

22. Wjele dobreho wam dadźa powjedźić wšitcy swjeći, wosebnje pak kotřiž su z khěžorzkeho doma. ref((2 Kor. 13, 12.))
 
%----------------------------------- 
% https://digital.slub-dresden.de/data/kitodo/BibltojeZ_478590679/BibltojeZ_478590679_tif/jpegs/00001599.tif.large.jpg 
%----------------------------------------------------------- 

23. Ta hnada našeho Knjeza Jezom Chrysta budź z wami wšitkimi. Hamjeń. 

vertspace(()) List, pisany z Roma a pósłany přez Epaphrodita. 
